Inteligencia - čo je to?
Ak sa pozrieme späť do histórie
a na to, ako bola inteligencia vnímaná,
jedným skvelým príkladom bol
slávny výrok Edsgera Dijkstru o tom, že:
"To, či stroj dokáže rozmýšľať,
je asi taká zaujímavé
ako to, či ponorka dokáže
plávať."
Keď to Edsger Dijkstra napísal,
myslel to ako kritiku
prvých predstaviteľov informatiky,
ako napríklad Alan Turing.
Ak sa ale pozriete do minulosti
a zamyslíte sa nad tým,
čo boli najvýznamnejšie inovácie,
ktoré nám umožnili postaviť
umelé stroje, ktoré plávajú
a umelé stroje, ktoré lietajú,
zistíte, že len pochopením
základných fyzických mechanizmov
plávania a lietania
bolo možné postaviť tieto stroje.
A pred niekoľkými rokmi
sme teda spustili program na pochopenie
základných fyzických mechanizmov
inteligencie.
Vráťme sa na chvíľu.
Začnime myšlienkovým experimentom.
Predstavte si, že ste mimozemšťan,
ktorý nevie nič o pozemskej biológii,
o pozemskej neurológii ani pozemskej inteligencii,
ale máte úžasné teleskopy
a môžete pozorovať Zem
a dožívate sa neskutočne vysokého veku.
Takže môžete pozorovať Zem
milióny, dokonca miliardy rokov.
A pozorujete niečo veľmi zvláštne.
Všimnete si, že v priebehu tisícročí
na Zem neprestajne dopadajú asteroidy,
a to až do momentu,
až do momentu,
ktorý nastal približne v tomto roku, 2000,
asteroidy, ktoré smerujú
k zrážke so Zemou,
ktoré by sa so Zemou boli zrazili,
záhadne zmenia smer
alebo vybuchnú pred tým, než dorazia k Zemi.
Samozrejme, ako pozemšťania
vieme, že dôvodom by bolo to,
že sa snažíme zachrániť.
Snažíme sa vyhnúť ich dopadu.
Ale ak ste mimozemšťanom,
kto o tomto nič nevie,
kto nemá ani poňatia o pozemskej inteligencii,
boli by ste nútení prísť
s fyzikálnou teóriou, ako je možné,
že v istom momente astreroidy,
ktoré by boli zničili zemský povrch,
tú schopnosť zrazu stratili.
Tvrdím teda, že toto je tá istá otázka
ako pochopenie fyzických vlastností inteligencie.
Takže práve v tomto programe som sa pred niekoľkými rokmi
pozrel na rôzne rozličné prepojenia
vrámci vedy, medzi rôznymi vednými disciplínami,
o ktorých si myslím, že poukazovali
na jeden jednotný mechanizmus
inteligencie.
V kozmológii, napríklad,
sme narazili na rôzne dôkazy toho,
že náš vesmír je presne nastavený
na vývoj inteligencie
a obzvlášť na vývoj
stavov, ktoré maximizujú
rôznorodosť možných verzií budúcností.
Napríklad v hre Go -
každý si pamätá, keď v roku 1997
Deep Blue z IBM porazilo Garryho Kasparova v šachu -
menej ľudí vie o tom,
že v priebehu posledných 10 rokov
v hre Go,
ktorá sa dá považovať za oveľa náročnejšiu hru,
pretože je oveľa komplexnejšia,
tiež čoraz častejšie vyhrávajú
počítačové programy,
a to z toho istého dôvodu:
najlepšie súčasné techniky počítačov hrajúcich Go
sú techniky, ktoré sa snažiť maximalizovať budúce možnosti
počas priebehu hry.
Pri plánovaní robotickej výstavby
bolo v nedávnej minulosti využitých
viacero techník, ktoré sa snažili využiť
schopnosti robotov maximalizovať
slobodné rozhodovanie o budúcnosti
s účelom dosiahnutia komplexných cieľov.
Takže keď som sa pozrel na všetky tieto ukazovate
a zvážil som ich spoločne,
pred niekoľkými rokmi som sa opýtal:
existuje nejaký spoločný mechanizmus inteligencie,
ktoré by sme mohli vyvodiť
zo všetkých týchto dôkazov?
Existuje jedna rovnica pre inteligenciu?
A verím, že odpoveďou je áno.
["F = T ∇ Sτ"]
Práve sa pravdepodobne pozeráte
na najbližší možný ekvivalent k E = mc²
pre inteligenciu, aký som kedy videl.
To, čo vidíte, je teda
vyjadrenie korešpondencie
medzi inteligenciou, čiže silou F,
ktorá funguje tak, že maximalizuje slobodu budúceho rozhodovania.
Snaží sa maximalizovať slobodu budúceho rozhodovania
alebo ponechať možnosti otvorené,
s istou silou T,
s rôznorodosťou možných výsledkov v budúcnosti, S,
až do istého bodu v budúcnosti, tau.
V skratke: inteligencia nemá rada uväznenie.
Inteligencia sa snaží maximalizovať slobodu budúceho rozhodovania
a ponechať otvorené možnosti.
Takže s touto jednou rovnicou,
je prirodzené pýtať sa, čo s ňou môžeme robiť.
Ako dokáže predpovedať budúcnosť?
Dokáže predpovedať inteligenciu na ľudskej úrovni?
Dokáže predpovedať umelú inteligenciu?
Takže teraz vám ukážem video,
ktoré vám, myslím, ukáže
niektoré zo všetkých úžasných aplikácií
tejto jednej rovnice.
(Video) Rozprávač: Nedávny výskum v kozmológii
poukazuje na to, že vesmíry, ktoré vytvárajú
viac chaosu, alebo entropiu,
by mali mať podmienky vhodnejšie
pre existenciu inteligentných bytostí ako sme my.
Ale čo ak toto provizórne kozmologické spojenie
medzi entropiou a inteligenciu
poukazuje na hlbší vzťah?
Čo ak inteligentné správanie nie len koreluje
s vytváraním dlhodobej entropie,
ale priamo z nej vychádza?
Aby sme tieto otázky zodpovedali, vytvorili
sme softvér s názvom Entropica, s účelom maximalizovať
vytvorenie dlhodobej entropie
akékoľvek systému, v ktorom sa ocitne.
Prekvapivo, Entropica dokázala zvládnuť
viacero testov zvieracej inteligencie, hrať ľudské hry,
a dokonca vytvoriť zisk pri obchodovaní na burze,
a to všetko bez inštrukcií.
Tu je niekoľko príkladov toho, ako Entropica funguje.
Presne ako človek, ktorý dokáže vzpriamene stáť a nespadnúť,
tu vidíme, ako Entropica
automaticky pomocou vozíka udrží v rovnováhe tyč.
Toto správanie je pozoruhodné sčasti pre to,
že Entropica od nás nikdy nedostala zadanie.
Sama sa rozhodla udržať tyč v rovnováhe.
Táto schopnosť bude mať využitie
v humanoidnej robotike
a pomocných technológiách.
Presne ako zvieratá dokážu používať
objekty ako nástroje,
aby dosiahli do úzkych priestorov,
tu vidíme, ako Entropica,
opäť z vlastnej iniciatívy,
dokázala pohybovať obrovským diskom predstavujúcim zviera
tak, aby dosiahla, že malý disk,
predstavujúci nástroj, dosiahol do uzavretého priestoru
držiac tretí disk
a vypustil tretí disk z jeho pôvodnej fixnej polohy.
Táto schopnosť používať nástroje bude
užitočná vo výrobe a agrikultúre.
Okrem toho, presne tak ako niektoré zvieratá
dokážu spolupracovať ťahaním opačných koncov lana
súčasne, aby dostali potravu,
tu vidíme, že Entropica má schopnosť
zvládnuť modelovú verziu tejto úlohy.
Táto schopnosť spolupráce má zaujímavé využitie
v hospodárskom plánovaní a množstve iných oblastí.
Entropica je široko využiteľná
v širokej škále oblastí.
Napríklad, tu vidíme ako dokáže úspešne
sama so sebou hrať pong,
čo ukazuje jej schopnosť hrať hry.
Tu vidíme, ako Entropica vytvára
nové spojenia na sociálnej sieti,
kde priatelia stále strácajú kontakt,
a úspešne udržiava sieť v dobrom stave.
Práve táto schopnosť riadiť sieť
je využiteľná v zdravotníctve,
energetike a inteligencii.
Tu vidíme, ako Entropica riadi
smery flotily lodí,
úspešne objavila a využilia Panamský prieplav
a rozšírila svoj dosah z Atlantiku
až do Tichého oceánu.
Rovnakým spôsobom je Entropica
vysoko využiteľná v problémoch
v autonómnej ochrane, logistike a preprave.
Tu vidíme, ako Entropica
spontánne objavila a vykonala
"lacno kúpiť, draho predať" stratégiu
na simulovanej burze,
a úspešne v podstatnej miere zvýšila
majetok pod vedením
Táto schopnosť manažmentu
bude využiteľná vo finančníctve
a poisťovníctve.
Alex Wissner-Gross: Takže čo ste videli je,
že viacero typicky ľudsky inteligentných
kognitívnych činností,
ako napríklad používanie nástrojov a vzpriamená
chôdza a spoločenská spolupráca
vychádzajú z tej istej rovnice,
ktorá vedie systém k tomu, aby
maximalizoval svoju slobodu budúceho rozhodovania.
Toto ale obsahuje niečo ironické.
Ak sa vrátime k začiatkom
používania termínu robot,
k hre RUR,
vždy existovala myšlienka,
že ak by sme vyvinuli umelú inteligenciu,
došlo by ku kybernetickému povstaniu.
Stroje by voči nám povstali.
Jedným z hlavných dôsledkov tejto práce
je, že sme celé tieto desaťročia
možno celý tento koncept kybernetického povstania
chápali presne naopak.
Nejde o to, že stroje získajú inteligenciu
a potom megalomániu
a pokúsia sa ovládnuť svet.
Ide o presný opak.
Snaha o získanie kontroly
nad všetkými možnosťami budúcnosti
je dôležitejším princípom
než princíp, že všeobecná
inteligencia v skutočnosti môže vznikať
priamo z tejto potreby kontroly,
a nie naopak.
Ďalším dôležitým následkom je dosahovanie cieľov.
Ľudia sa ma často pýtajú, ako možnosť dosahovať ciele
vychádza z tohto konceptu.
Odpoveďou je, že schopnosť dosahovať ciele
z tohto priamo vychádza
nasledujúcim spôsobom:
presne ako by ste prechádzali tunelom,
zúžením v priestore,
za účelom dosiahnutia mnohých
rôznych cieľov v budúcnosti,
alebo presne ako by ste investovali
do sociálneho zabezpečenia
a znížili svoju krátkodobú likviditu
s cieľom zvýšiť svoj majetok v dlhodobom meradle,
dosahovanie cieľov priamo vychádza
z dlhodobého impulzu
na zvýšenie budúcej slobody.
Slávny fyzik Richard Feyman
raz napísal, že ak by ľudská civilizácia bola zničená
a našim potomkom by ste
mohli odovzdať len jediný koncept
na opätovné vybudovanie civilizácie,
tým konceptom by malo byť,
že všetka hmota okolo nás
je tvorená drobnými časticami,
ktoré sa navzájom na diaľku priťahujú,
ale zblízka odpudzujú.
Mojím ekvivalentom tohto výroku
pre našich potomkov
na vybudovanie umelých inteligencií
alebo pochopenie ľudskej inteligencie
je nasledujúci:
Inteligenciu treba vnímať
ako fyzikálny proces,
ktorý sa snaží maximalizovať slobodu budúceho rozhodovania
a vyhnúť obmedzeniam v budúcnosti.
Veľmi pekne ďakujem.
(Potlesk)
