Wat hebben augmented reality
en professioneel football
te maken met empathie?
En wat is de luchtsnelheid
van een niet beladen zwaluw?
Helaas geef ik vandaag maar
op een vraag antwoord.
Probeer je teleurstelling te verwerken.
De meeste mensen denken
bij augmented reality
aan 'Minority Report' en Tom Cruise
die met zijn hand zwaait.
Maar augmented reality
is geen sciencefiction.
Augmented reality is iets
dat in ons leven gaat komen
en dat gaat gebeuren
omdat we de middelen ervoor hebben.
Je moet dat weten
omdat ons leven zal veranderen
door augmented reality,
net zo veel als door internet
en de mobiele telefoon.
Hoe komen we tot augmented reality?
Stap 1 is de stap die ik nu draag.
Google Glass.
Ik weet zeker dat jullie die kennen.
Wat je misschien niet weet,
is dat Google Glass een ding is
dat je laat zien wat ik zie.
Je kunt ermee ervaren hoe het is
om professioneel sportman
te zijn op het veld.
Op dit moment
kan je alleen op het veld zijn
als ik het voor je beschrijf.
Ik moet woorden gebruiken.
Ik maak een framework
en jij vult het zelf in
met je verbeelding.
Met Google Glass
doen we dat onder een helm
en zullen we voelen hoe het is
om een veld over te rennen
met 160 km per uur,
terwijl het bloed in je oren klopt.
Je kan voelen hoe het is
om een man van 115 kilo
op je af te zien sprinten,
die probeert je te onthoofden
met elke gram van zijn lijf.
Ik was de ontvanger
en dat voelt niet heel lekker.
Ik heb wat filmpjes
om te laten zien hoe het is
om Google Glass onder je helm te dragen
om het te voelen.
Helaas komt het niet van
de National Football League
omdat de NFL denkt
dat opkomende technologie
iets van onderzeeboten is,
maar -- (Lachen) -- 
we doen wat we kunnen.
Laten we eens een filmpje bekijken.
(Video) Chris Kluwe: Actie!
Oef, getackeld worden is waardeloos.
Wacht even, iets dichterbij.
Oké, klaar?
Start!
Chris Kluwe: Je ziet een beetje
hoe het is om getackeld te worden
op het footballveld
door de bril van de getackelde.
Je ziet dat er wat mensen ontbreken:
de rest van het team.
We hebben daar beelden van,
met dank aan de University of Washington.
(Video) Quarterback: Hé, Mice 54! Mice 54!
Blauw 8! Blauw 8! Start!
Oh!
(Fluit)
CK: Nogmaals, hiermee zie je beter
hoe het op het veld toegaat,
maar dit is niets vergeleken bij de NFL.
Fans willen zo'n ervaring.
Ze willen op het veld zijn.
Ze willen hun idool zijn.
Ze hebben al met me gesproken
via YouTube en Twitter.
Ze zeggen:
"Hé, kan je dit op een quarterback doen?
En op een running-back?
Dat willen we meemaken."
Nu we ervaring hebben met GoPro
en Google Glass,
hoe maken we dit meeslepender?
Wat is de volgende stap?
Nou, we zetten die stap
met de zogenaamde Oculus Rift,
die jullie ook wel zullen kennen.
De Oculus Rift wordt omschreven als
de meest echte virtuele werkelijkheid
die er is.
Dat zeg ik niet zomaar.
Ik laat je zien dat het geen onzin is
met dit filmpje.
(Video) Man: Oh! Oh!
Nee! Nee! Nee!
Ik wil niet meer spelen! Nee!
Oh mijn god, oooohh!
CK: Dat is dus wat een man ervaart
in een achtbaan,
doodsbang.
Wat denk je dat een fan ervaart
als we een filmpje maken
van Adrian Peterson die door de lijn beukt
iemand uitschakelt met gestrekte arm
voordat hij naar een touch-down sprint?
Wat ervaart een fan
als hij Messi is
die de zestienmeter in gaat
en de bal in het net jaagt?
Of Federer die serveert op Wimbledon?
Wat zal zijn ervaring zijn
als hij een berg afgaat
met meer dan 100 kilometer per uur
als een Olympische afdalingsskiër?
Dan helpt alleen een luier
voor volwassenen.
(Lachen)
Maar dit is nog geen augmented reality.
Dit is alleen virtual reality, VR.
Wanneer wordt het augmented reality, AR?
Het wordt augmented reality
als de coach en manager en eigenaren
naar de informatie kijken
die men wil zien, en zeggen:
"Hoe kunnen we hiermee
ons team verbeteren?"
"Hoe kunnen we hiermee winnen?"
Omdat teams altijd techniek
gebruiken om te winnen.
Ze houden van winnen.
Dan verdienen ze.
Een korte geschiedenis
van techniek in de NFL:
in 1965 deden de Baltimore Colts
hun quarterback een polsband om
met daarop tactische informatie.
Ze wonnen toen de Super Bowl.
Andere teams volgden.
Meer mensen keken
omdat het spannender werd.
Het werd sneller.
In 1994 deed de NFL 'oortjes'
in de helmen van de quarterbacks
en van de verdediging.
Meer mensen keken omdat het sneller werd.
Het werd leuker om te kijken.
Stel je 2023 voor: je ben speler
en loopt terug naar je groep
en je volgende spel
wordt recht voor je gezicht getoond
op het doorzichtige vizier
dat je al draagt.
Geen zorgen over
het vergeten van spellen,
geen spellenboek meer onthouden.
Je gaat gewoon spelen en reageren.
Coaches willen dit echt
want door gemiste opdrachten verlies je,
en coaches haten dat.
Door verlies word je als coach ontslagen.
Dat willen ze niet.
Maar augmented reality is niet
een verbeterd spellenboek.
Augmented reality is ook een manier
om al die gegevens bij je te hebben
en te gebruiken om je spel te verbeteren.
Hoe zou dat zijn?
Het kan simpel met een camera
op elke stadionhoek
die als een vogel naar beneden kijkt
naar alle spelers beneden.
Je krijgt ook informatie
van alle helmsensoren
en versnellingsmeters.
Techniek waar al aan gewerkt wordt.
Al die informatie
stuur je naar de spelers.
Goede teams sturen het bruikbaar
naar hun spelers.
De slechte geven te veel informatie.
Dat onderscheidt
de goeden van de slechten.
Nu wordt je IT-afdeling
net zo belangrijk als je scouts,
en data-mining is
niet alleen voor nerds meer.
Dat is ook voor sportmannen.
Wie had dat gedacht?
Hoe ziet dat eruit op het veld?
Stel dat je de quarterback bent.
Je krijgt de bal en gooit af.
Je kijkt het veld over voor een vrije man.
Opeens geeft een flits 
links op je vizier aan
dat een linebacker je wil tackelen.
dat een linebacker je wil tackelen.
Normaal zou je hem niet zien,
maar nu laat augmented reality dat weten.
Je stap de 'pocket' in.
Een nieuwe flits geeft
een vrije man aan.
Je gooit de bal maar wordt net geraakt.
De bal raakt buiten het veld.
Je weet niet waar hij landt.
Maar de ontvanger ziet op zijn vizier
een graspol oplichten,
en kan corrigeren.
Hij vangt de bal,
sprint, touchdown.
Het publiek wordt gek,
de fans zijn elke stap bij hem,
vanuit elk perspectief.
Dit is iets waar iedereen
enorm enthousiast van wordt.
Duizenden mensen zullen gaan kijken,
omdat ze die beleving willen.
Fans willen op het veld zijn.
Ze willen hun idool zijn.
Augmented reality zal
bij de sport gaan horen
omdat het te veel oplevert
om het niet te doen.
De vraag die ik je nu stel, is:
gaan we augmented reality
alleen daarvoor gebruiken?
Gaan we het alleen gebruiken voor 
ons brood, onze spelen, ons entertainment?
Omdat ik denk dat augmented reality
voor meer te gebruiken is.
Augmented reality kunnen we gebruiken
om meer empathie te creëren
binnen de menselijke soort,
door letterlijk te laten zien
wat het is
om een kilometer
in andermans schoenen te lopen.
We weten wat deze techniek waard is
voor sportcompetities.
Het is winst, miljarden per jaar.
Maar wat is technologie waard
voor een leraar op school
om een pester te laten zien
hoe kwalijk het is, wat hij doet,
door de ogen van het slachtoffer?
Wat is technologie waard
voor een homo in Oeganda of Rusland
door de wereld te laten zien
wat het is om vervolgd te worden?
Wat is technologie waard
voor kapitein Hadfield
of voor een Neil deGrasse Tyson,
die probeert generaties kinderen
te inspireren
om meer na te denken over
de ruimte en wetenschap
in plaats van kwartaalberichten
van de familie Flodder?
Dames en heren, augmented reality
komt eraan.
De vragen die we hebben,
keuzes die we maken
en de uitdagingen die we aangaan
zijn, zoals altijd, aan ons.
Dank je wel.
(Applaus)
