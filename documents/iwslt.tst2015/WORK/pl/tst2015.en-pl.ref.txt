Dzisiaj będę opowiadał o ostatnich 30 latach historii architektury.
To dużo do wciśnięcia w 18 minut.
To złożony temat, więc przenieśmy się od razu w ciekawe miejsce, do New Jersey.
Stamtąd pochodzę.
30 lat temu, kiedy miałem sześć lat, mieszkałem tam z rodzicami w dzielnicy zwanej Livingston, a to był mój pokój.
Za rogiem mojego pokoju była łazienka, którą dzieliłem z siostrą.
Pomiędzy łazienką a sypialnią był balkon, z którego widać było salon.
To tu wszyscy spędzali czas i oglądali telewizję, więc za każdym razem, kiedy szedłem z pokoju do łazienki, każdy mnie widział, kiedy wracałem w ręczniku po kąpieli, też każdy mnie widział.
A wyglądałem tak.
Byłem niezgrabny i nieśmiały.
Nie cierpiałem tego.
Nie cierpiałem tego chodzenia, nie cierpiałem tego balkonu, nie cierpiałem tego pokoju, nie cierpiałem tego domu.
I to jest właśnie architektura.
Rozumiecie?
To uczucie, te emocje, które czułem, to właśnie siła architektury.
Architektura to nie matematyka czy zagospodarowanie przestrzenne, tu chodzi o uczucia, powiązania emocjonalne, to, co czujemy wobec miejsca, w którym żyjemy.
Nie jest niespodzianką, że tak to odczuwamy.
Agencja Ochrony Środowiska twierdzi, że Amerykanie spędzają 90% czasu wewnątrz budynków.
Przez 90% naszego życia jesteśmy otoczeni przez architekturę.
To bardzo dużo.
Oznacza to, że architektura kształtuje nas w sposób, którego nawet nie zauważamy.
To wzmaga naszą naiwność i przewidywalność.
Od razu wiem, co pomyślicie na widok takiego budynku Myślicie "stabilność", "moc", "demokracja".
Myślicie tak, bo przypomina coś, co zbudowali Grecy 2500 lat temu.
To jest sztuczka.
Architekci zaczęli używać takich skojarzeń, by tworzyć emocjonalny związek z formami, na podstawie których konstruujemy budynki.
Przewidujemy powiązania emocjonalne od bardzo dawna.
Robiliśmy to 200 lat temu przy budowie banków.
Robiliśmy to w XIX wieku przy budowie galerii sztuki, a w XX wieku w USA robiliśmy to przy projektowaniu domów.
Popatrzcie na te solidne, stabilne żołnierzyki, stawiające czoła oceanowi i żywiołom.
To jest bardzo użyteczne, bo budowanie budzi grozę.
Jest drogie, czasochłonne i bardzo skomplikowane.
Ludzie, którzy budują, jak deweloperzy i rządy, mają wrodzoną niechęć do innowacji, wolą używać starych form, bo wiedzą, jak na nie zareagujesz.
W ten sposób dostajemy takie budynki.
To ładny budynek.
To biblioteka publiczna w Livingston, moim rodzinnym mieście.
Została zbudowana w 2004, i jak widzicie ma kopułę, to okrągłe coś, kolumny i czerwoną cegłę.
Można się domyślić, co Livingston chce przez ten budynek przekazać: wartość ziemi, historii oraz dzieci.
Nie ma to wiele wspólnego z tym, jak biblioteka funkcjonuje dzisiaj.
W tym samym roku 2004 na drugim końcu kraju powstała inna biblioteka, która wygląda tak.
Stoi w Seattle.
Pokazuje, jak używamy mediów w erze cyfrowej.
To nowy rodzaj budynku użyteczności publicznej, miejsca, gdzie można gromadzić się, czytać i dzielić.
Jak to możliwe, że zbudowane w tym samym roku, w tym samym kraju, dwa różne budynki, oba nazwane bibliotekami, wyglądają tak całkowicie odmiennie?
Architektura działa na zasadzie wahadła.
Z jednej strony mamy innowację, architektów, którzy ciągle naciskają na rozwój nowych technik, nowych typologii i rozwiązań codzienności.
Naciskamy i naciskamy, aż wszystkich zrazimy.
Ubieramy się na czarno, mamy depresję, wzbudzamy wasz zachwyt, ale w środku czujemy pustkę, bo nie mamy wyboru.
Musimy pójść na drugą stronę i znów wykorzystać wasze ukochane symbole.
Robimy to, jesteście szczęśliwi, my czujemy się jak zdrajcy, więc znowu zaczynamy kombinować.
Popychamy wahadło tam i z powrotem, robimy tak od 300 lat, a na pewno od ostatnich 30.
30 lat temu, pod koniec lat 70., architekci eksperymentowali z czymś nazywanym brutalizmem.
Chodzi o beton.
Domyślacie się.
Małe okna, nieludzka skala.
Naprawdę mocne rzeczy.
Bliżej lat 80. zaczynamy wykorzystywać te symbole.
Pchamy wahadło w drugą stronę.
Wykorzystujemy znane formy i odświeżamy je.
Dodajemy neony i pastele, używamy nowych materiałów.
A wam się to podoba.
Chcecie coraz więcej.
Bierzemy kredensy i zamieniamy w wieżowce, a wieżowce stają się jak średniowieczne zamki ze szkła.
Formy robią się większe, śmielsze, bardziej kolorowe.
Krasnoludy stają się kolumnami.
Łabędzie rosną do rozmiarów budynków.
To było szaleństwo, ale w latach 80. się podobało.
Przesiadujemy w galeriach handlowych, przenosimy się na przedmieścia, gdzie możemy tworzyć własne fantazje architektoniczne.
Te fantazje mogą być śródziemomorskie albo francuskie, a nawet włoskie.
Najlepiej, jak dodadzą darmowe grissini.
O to chodzi w postmodernizmie.
O to chodzi w symbolach.
Są łatwe i tanie, gdyż zamiast miejsc tworzymy ich wspomnienia.
Wszyscy wiemy, że to nie Toskania.
To Ohio.
Architekci zdenerwowali się i zaczęli odpychać wahadło z powrotem.
W późnych latach 80. i wczesnych 90. zaczęliśmy eksperymentować z czymś zwanym dekonstruktywizmem.
Wyrzucamy historyczne symbole, opieramy się na nowych, komputerowych technikach projektowania, wysuwamy nowe propozycje, jedne kształty wbijają się w drugie.
To akademickie, ciężkie projekty, całkowicie niepopularne.
Znów was zraziliśmy.
Poprzednio wahadło zmieniłoby kierunek, ale stało się coś zdumiewającego.
W 1997 roku postawiono ten budynek.
To Muzeum Guggenheima w Bilbao autorstwa Franka Gehry'ego.
Ten budynek całkowicie zmienił nastawienie świata do architektury.
Paul Goldberger stwierdził, że była jedna z rzadkich chwil, kiedy krytycy, nauczyciele akademiccy i cały ogół społeczeństwa całkowicie się ze sobą zgodzili.
New York Times nazwał ten budynek cudem.
Kiedy został ukończony, turystyka w Bilbao zwiększyła się o 2500%.
Nagle wszyscy chcieli mieć podobne budynki: Los Angeles, Seattle, Chicago, Nowy Jork, Cleveland, Springfield.
Każdy chciał to mieć.
Gehry był wszędzie.
To była pierwsza architektoniczna gwiazda.
Jak to jest możliwe, że takie formy, tak dzikie i radykalne konstrukcje, zrobiły się tak wszechobecne?
Stało się tak, bo skupiły na sobie uwagę mediów i szybko wykazały, że takie formy oznaczają kulturę i turystykę.
Wyrobiliśmy emocjonalny stosunek do nich.
Podobnie burmistrzowie.
Każdy burmistrz wiedział, że jeśli ma takie formy, ma też kulturę i turystykę.
Ten fenomen na przełomie tysiąclecia spotkał i innych architektów, jak Zaha, Libeskind.
To, co stało się z elitą architektów na początku nowego tysiąclecia, mogło zacząć oddziaływać na całą architekturę, ponieważ media elektroniczne przyspieszyły naszą konsumpcję informacji.
Pomyślcie o tym, jak wykorzystujecie architekturę.
Tysiąc lat temu żeby zobaczyć nowy budynek, musielibyście pójść do najbliższej wioski.
Transport to przyspieszył: można skorzystać z łodzi, samolotu, można uprawiać turystykę.
Technika to przyspieszyła: możemy zobaczyć budynek w telewizji, a wreszcie sami fotografujemy architekturę, Budynki oderwały się od miejsc.
Architektura jest dzisiaj wszędzie, czyli prędkość komunikacji w końcu dogoniła prędkość architektury.
Architektura zmienia się całkiem szybko.
Nie potrzeba dużo czasu, aby wymyślić budynek.
Budowa trwa długo, trzy lub cztery lata, a architekt zaprojektuje dwa, osiem lub nawet sto innych budynków, zanim dowie się, czy budynek zaprojektowany cztery lata temu okazał się sukcesem.
To dlatego architekci nigdy nie mieli dobrego dostępu do informacji zwrotnej.
Przez to powstają takie budynki.
Brutalizm nie był krótkotrwały, królował dwadzieścia lat.
Przez 20 lat powstawały budynki takie jak ten, gdyż nie mieliśmy pojęcia, jak bardzo ich nienawidzicie.
Myślę, że to się już nigdy nie powtórzy, ponieważ jesteśmy w obliczu największej rewolucji w architekturze od wynalezienia betonu, stali lub wind.
Chodzi o rewolucję medialną.
Kiedy media zaczęły oddziaływać na wahadło, zaczęło ono ruszać się coraz szybciej, aż było na obu skrajach właściwie równocześnie.
To skutecznie zaciera różnicę miedzy innowacjami a symbolami, pomiędzy nami, architektami i wami, użytkownikami.
Teraz niemal od razu można tworzyć naładowane emocjonalnie symbole, z nowych materiałów.
Pokażę wam, jak to działa, na przykładzie projektu, który właśnie skończyliśmy.
Zostaliśmy wynajęci do odnowienia tego spalonego budynku.
Stoi w centrum miasteczka Pines, na wyspie Fire Island w stanie Nowy Jork.
To miejscowość wypoczynkowa.
Zaproponowaliśmy zuchwałą konstrukcję, odmienną od reszty miasta.
Baliśmy się z klientem, czy to zda egzamin, społeczność także się bała, więc stworzyliśmy zdjęcia z realistycznymi symulacjami które wrzuciliśmy na Facebook i na Instagram.
Pozwoliliśmy ludziom robić swoje: udostępniać, komentować, lubić, nienawidzić.
Na dwa lata przed ukończeniem budowy budynek był już częścią społeczności, a jako że wizualizacje wyglądały jak skończony budynek, nie było już niespodzianki.
Budowla stała się częścią społeczności, a w pierwsze lato ludzie zaczęli przyjeżdżać i udostępniać jego zdjęcia.
To już nie był tylko budynek, ale treść medialna, bo to nie były zwykłe zdjęcia.
To były wasze zdjęcia.
Kiedy ludzie zaczęli za ich pomocą opowiadać swoje historie, zdjęcia stały się elementem narracji, której autorzy zaangażowali pamięć zbiorową, przez co przybliżyli nam te symbole.
Nie potrzebujemy już Greków, żeby wiedzieć, co myśleć o architekturze.
Możemy opowiadać sobie nawzajem o tym, co sami o niej myślimy, bo media elektroniczne nie tylko zmieniły stosunki międzyludzkie, zmieniły też relacje między ludźmi a budynkami.
Pomyślcie przez chwilę o bibliotekarzach w Livingston.
Jeśli tę bibliotekę budowano by dzisiaj, zaczęto by to od wyszukania w sieci zdjęć nowych bibliotek.
Twórców zbombardowałyby przykłady, eksperymenty i innowacje, nowatorskie spojrzenie na biblioteki.
To amunicja.
To amunicja, z której architekci mogą skorzystać, w kontakcie z burmistrzem i mieszkańcami Livingston, bo jest wiele odpowiedzi na to, czym dzisiaj powinna być biblioteka.
Przyłączmy się.
To bogactwo doświadczeń pozwala im na eksperymenty.
Dziś wszystko jest inne.
Architekci dzisiaj nie są już tymi tajemniczymi osobnikami, używającymi wyniosłych słów i skomplikowanych rysunków, a wy nie jesteście bezczynną publicznością, która nie zaakceptuje niczego, czego wcześniej nie poznała.
Architekci was słyszą, a wy nie jesteście zastraszeni przez architekturę.
Oznacza to, że to rozkołysane wahadło, od stylu do stylu, od prądu do prądu, staje się nieistotne.
Możemy iść naprzód, szukać istotnych rozwiązań problemów społecznych.
To jest koniec historii architektury.
Budynki przyszłości będą zdecydowanie różniły się od dzisiejszych.
Czyli przestrzeń publiczna antycznej Sewilli może być unikalna, ale dostosowana do życia nowoczesnego miasta.
Stadion w Brooklynie może być stadionem w Brooklynie, a nie jakimś pastiszem z czerwonej cegły pokazującym wyobrażenie stadionu.
Nasze budynki będą stawiać roboty, bo jesteśmy już gotowi na ich produkty.
Budynki dostosują się do kaprysów natury, a nie odwrotnie.
Parking w Miami Beach na Florydzie może być zarówno miejscem dla uprawiania sportów, jogi, a nawet do ceremonii ślubnej.
Trzej architekci mogą zamarzyć o pływaniu w nowojorskiej East River, zebrać prawie pół miliona dolarów od zainteresowanej społeczności, nie od jednego klienta.
Żaden budynek nie jest zbyt mały na innowacje, tak jak ten pawilon do obserwacji reniferów, który jest tak umięśniony i żylasty, jak obserwowane zwierzęta.
Budynek nie musi być piękny, żeby być sympatyczny.
Na przykład ten brzydki budynek w Hiszpanii, gdzie architekci wykopali dziurę, wyścielili ją sianem i wylali dookoła beton, a kiedy wysechł, zatrudnili ekipę do usunięcia siana.
Po tym wszystkim został odrażająco mały pokoik pokryty zarysowaniami i odciskami powstałymi podczas jego budowy, który stał się najlepszym miejscem do oglądania zachodu słońca.
Ponieważ nie jest ważne, czy to krowa buduje nasz dom, czy jakiś robot.
Nie jest ważne, jak budujemy, ważne jest to, co budujemy.
Architekci wiedzą, jak tworzyć budynki zieleńsze, przyjemniejsze, przydatniejsze.
Czekamy tylko, żebyście ich zapragnęli.
Architekci i odbiorcy nie są już przeciwnikami.
Znajdź i zatrudnij architekta.
Pracuj z nami, żeby projektować lepsze budynki, miasta, cały lepszy świat.
Stawka jest wysoka.
Budynki nie tylko odzwierciedlają nasze społeczeństwo.
One kształtują nasze społeczeństwo aż do najmniejszych pomieszczeń: lokalnych bibliotek, domów, w których wychowujemy nasze dzieci i trasy, którą pokonujemy z łazienki do sypialni.
Dziękuję.
Oto moja siostrzenica, Stella.
Właśnie skończyła rok i zaczęła chodzić.
W sposób typowy dla jednolatków: jakby się chwiała, a nogi nie nadążały za resztą ciała.
To urocze.
Teraz jej ulubionym zajęciem jest obserwowanie siebie w lustrze.
Uwielbia swoje odbicie.
Chichocze, piszczy i daje sobie duże, mokre buziaki.
Piękny widok.
Najwyraźniej wszyscy jej przyjaciele tak robią.
Moja mama mówi, że ja też też tak robiłam.
I tak sobie pomyślałam.
Kiedy przestałam tak robić?
Kiedy nagle przestajemy akceptować to, jak wyglądamy?
Bo najwidoczniej przestajemy.
10 000 osób miesięcznie wyszukuje hasło: "Czy jestem brzydki/a?".
To Faye.
Ma 13 lat i mieszka w Denver.
Jak każda nastolatka chce być lubiana i akceptowana przez rówieśników.
Jest niedzielny wieczór.
Przygotowuje się do szkoły.
Nieco się ociąga i jest trochę zagubiona, ponieważ mimo że mama stale jej powtarza, że jest piękna, to w szkole codziennie mówią jej, że jest brzydka.
Z powodu różnicy między tym, co mówi jej mama, a tym, co mówią koledzy w szkole czy rówieśnicy, nie wie, komu ma wierzyć.
Dlatego nagrywa film, umieszcza go na Youtube i prosi o pozostawienie komentarza: "Jestem ładna czy brzydka?".
Do tej pory Faye otrzymała ponad 13 000 komentarzy.
Niektóre z nich są tak okropne, że nie warto o nich mówić.
Jest przeciętną, zdrowo wyglądającą nastolatką, która spotyka się z tego typu reakcją w okresie życia, w którym jest najbardziej bezbronna emocjonalnie.
Tysiące osób umieszcza takie nagrania, głównie nastoletnie dziewczyny, szukając w ten sposób kontaktu.
Ale co je do tego skłania?
Dzisiejsze nastolatki rzadko są same.
Żyją pod presją bycia online i zawsze dostępnym.
Rozmawianie, pisanie, lajkowanie, komentowanie, udostępnianie, pisanie postów i tak bez końca.
Nigdy wcześniej młodzi ludzie nie byli tak nierozłączni.
Można stale podtrzymywać kontakt i dzieje się to szybko.
Jedna z mam powiedziała mi, że to tak,
jakby każdego wieczoru w pokoju była impreza.
Zwyczajnie brak tam miejsca na prywatność.
A towarzysząca temu presja społeczna jest bezwzględna.
Środowisko, w którym zawsze jest się dostępnym, sprawia, że nasze dzieci oceniają się na podstawie wyglądu, na podstawie ilości lajków, rodzajów komentarzy, które otrzymują.
Nie ma rozgraniczenia pomiędzy życiem w sieci, a rzeczywistością.
Trudno znaleźć różnicę między nimi.
Trudno też znaleźć różnicę między tym, co autentyczne, a tym, co zmienione komputerowo.
Między tym, co naprawdę ważne, a tym, co zwyczajne, w kontekście codziennego dnia.
Gdzie nastolatki szukają inspiracji?
W mediach można zobaczyć określony wizerunek współczesnych dziewczyn.
Modelki w rozmiarze 0 nadal dominują na wybiegach.
Aerografia stała się rutyną.
Tak samo jak trendy #thinspiration, #thighgap, #bikinibridge czy #proana.
Dla tych, którzy nie wiedzą, #proana oznacza pro-anoreksję.
Trendy te idą w parze ze stereotypizacją oraz z rażącym uprzedmiotowieniem kobiet w dzisiejszej popkulturze.
Nietrudno zgadnąć, do kogo porównują się dziewczyny.
Ale problem dotyka również chłopców.
Wyraźnie zarysowana linia żuchwy, widoczny sześciopak niczym u superbohatera czy też u gwiazdy sportu albo uwielbianego przez kobiety muzyka.
Ale gdzie tak naprawdę tkwi problem?
Oczywistym jest, że chcemy, żeby nasze dzieci wyrosły na zdrowych i stabilnych emocjonalnie ludzi.
Ale w kulturze zdominowanej przez wizerunek, przyzwyczajamy je do poświęcania czasu oraz wkładania wysiłku w dbanie o wygląd kosztem innych aspektów ich tożsamości.
Dlatego ich relacje z ludźmi, rozwój fizycznych umiejętności oraz nauka odbywają się ich kosztem.
6 na 10 dziewczyn rezygnuje z czegoś, bo uważa, że nie wygląda wystarczająco dobrze.
Nie chodzi tu o błahostki.
Chodzi o fundamentalne aktywności, które przyczyniają się do ich rozwoju, jako ludzi mających swój wkład w społeczeństwo oraz wpływ na rynek pracy.
31%, czyli prawie 1 na 3 nastolatków
wycofuje się z klasowej debaty.
Rezygnują z niej, ponieważ nie chcą, by zwracano uwagę na ich wygląd.
1 na 5 w ogóle nie przychodzi na zajęcia, kiedy nie są zadowoleni ze swojego wyglądu.
Jeśli chodzi o egzaminy, to jeśli wydaje ci się,
że nie wyglądasz wystarczająco dobrze, a konkretnie, jeśli wydaje ci się, że nie jesteś wystarczająco chudy, wypadniesz gorzej na teście, średnio o jeden stopień niżej niż rówieśnicy, których ten problem nie dotyczy.
Ma to miejsce w Finlandii, USA oraz w Chinach, i potwierdza się niezależnie od tego, ile ktoś naprawdę waży.
Ściślej mówiąc, chodzi tu o sposób, w jaki postrzegasz siebie, a nie jak o to, jak naprawdę wyglądasz.
Niska akceptacja swojego ciała nie tylko utrudnia rozwój w edukacji, ale również niszczy zdrowie.
Nastolatkowie, którzy nie akceptują swojego ciała, są mniej aktywni, jedzą mniej owoców i warzyw, poddają się bardziej niezdrowym praktykom kontrolowania wagi, co może prowadzić do zaburzeń odżywiania.
Mają niższą samoocenę.
Są bardziej podatni na wpływ ludzi z ich otoczenia i są bardziej narażeni na depresję.
Według nas, właśnie z tych wszystkich powodów sięgają po używki, takie jak alkohol, narkotyki.
Diety cud, zabiegi kosmetyczne, wczesny seks bez zabezpieczeń, jak również samookaleczanie się.
Pragnienie idealnego ciała jest wyzwaniem dla systemu opieki zdrowotnej, co kosztuje nasz rząd miliardy dolarów rocznie.
A my stale w tym trwamy.
Kobiety, które myślą, że są otyłe, niezależnie od tego, czy rzeczywiście takie są czy nie, wykazują wyższy wskaźnik absencji.
17% kobiet nie pojawiłoby się na rozmowie o pracę w dniu, w którym nie czułyby się pewnie ze swoim wyglądem.
Zastanówmy się, jaki to ma wpływ na naszą gospodarkę.
Gdyby można było to przezwyciężyć, jakie możliwości mogłyby się z tym wiązać.
Uwolnienie tego potencjału leży w interesie każdego z nas.
Ale jak tego dokonać?
Samo mówienie nigdzie nas nie doprowadzi.
To za mało.
Jeśli naprawdę chcesz coś zmienić,
musisz działać.
Nauczyliśmy się, że są na to trzy sposoby: Po pierwsze to uczyć, jak zaakceptować swoje ciało.
Musimy pomagać nastolatkom rozwijać strategię przezwyciężania presji związanej z wyglądem i budować ich pewność siebie.
Dobra wiadomość jest taka, że istnieje wiele programów, które w tym pomagają.
Zła wiadomość jest taka, że większość z nich nie działa.
Byłam zszokowana, kiedy dowiedziałam się,
że wiele znaczących programów mimowolnie pogarsza sytuację.
Tak więc musimy się upewnić, że te, którymi objęte są nasze dzieci, nie tylko wpływają na nie korzystnie, ale też działają długofalowo.
Badania pokazują, że najlepsze programy obejmują sześć obszarów: Pierwszym jest wpływ rodziny, przyjaciół oraz relacje z nimi.
Drugim są media i kultura masowa, następny dotyczy radzenia sobie z kpinami i zastraszaniem, jak również ze współzawodnictwem oraz porównywaniu się z innymi.
Niektórzy w tym kontekście używają terminu "body talk", lub też "fat talk".
Wreszcie dotyczą one uczenia się szacunku do siebie i dbania o samego siebie.
Te sześć obszarów jest ważnym punktem wyjściowym dla każdego, kto myśli poważnie o wdrożeniu do programu edukacji tematu akceptacji swojego ciała.
Edukacja oparta jest na krytyce, ale radzenie sobie z tym problemem będzie wymagało od nas wszystkich zrobienia kroku naprzód i stania się lepszymi wzorcami dla wszystkich kobiet i dziewczynek obecnych w naszym życiu.
Kwestionowania statusu quo dotyczącego tego, jak mówi się o kobietach i jak się je odbiera w naszych kręgach.
To nie w porządku, że osądzamy wyniki działań naszych pań polityk na podstawie ich fryzur czy też rozmiarów ich biustów.
Lub gdy wnioskujemy, że determinacja czy sukces olimpijki wynikają z tego, że nie wygląda, jak "fajna laska".
Musimy zacząć oceniać ludzi przez pryzmat tego, co robią, a nie przez to, jak wyglądają.
Na początek zacznijmy brać odpowiedzialność za rodzaj zdjęć oraz postów, które umieszczamy na portalach społecznościowych.
Możemy prawić ludziom komplementy na podstawie ich wysiłku, ich działań, a nie ich wyglądu.
Pozwólcie, że was zapytam, kiedy ostatnio pocałowaliście lustro?
W końcu musimy działać razem jako społeczność, rządy, przedsiębiorstwa, aby naprawdę zmienić naszą kulturę tak, żeby nasze dzieci dorastały, ceniąc siebie jako osobowości.
Doceniały indywidualność, różnorodność oraz przynależność.
Musimy stawiać na piedestale osoby, które dokonują rzeczywistych zmian w realnym świecie.
Należy pokazywać ich w mediach, ponieważ tylko tak zmienimy świat.
Świat, w którym nasze dzieci staną się lepszą wersją siebie samych.
Gdzie sposób, w jaki siebie postrzegają, nigdy nie powstrzyma ich przed byciem sobą albo osiągnięciem tego, czego pragną w życiu.
Pomyśl, co mogłoby to oznaczać dla kogoś w twoim życiu.
Kogo masz na myśli?
Czy jest to twoja żona?
Twoja siostra?
Twoja córka?
Twoja siostrzenica?
Twoja przyjaciółka?
Może być to kobieta, która dziś siedzi kilka rzędów dalej.
Co by to dla niej oznaczało, gdyby wyzwoliła się od głosu wewnętrznej krytyki, który ją dręczy, bo nie ma długich nóg, szczuplejszych ud, mniejszego brzucha czy mniejszych stóp?
Co by to dla niej oznaczało, gdybyśmy to przezwyciężyli i w ten sposób wyzwolili jej potencjał?
Dziś kulturowa obsesja na punkcie wizerunku ogranicza nas.
Ale pokażmy naszym dzieciom prawdę.
Pokażmy im, że wygląd jest tylko częścią naszej tożsamości i że kochamy je za to, kim są i co robią, i za to, jak wpływają na nasze samopoczucie.
Niech dbanie o poczucie własnej wartości stanie się częścią programu nauczania.
Niech każdy z nas zmieni sposób, w jaki mówimy i porównujemy się z innymi.
I działajmy razem jako wspólnoty, od zwykłych ludzi po rządzących, tak, aby dzisiejsze małe, szczęśliwe jednolatki stały się pewnymi siebie inicjatorami zmian jutra.
Niech tak się stanie.
5 listopada 1990 roku mężczyzna imieniem El-Sayyid Nosair wszedł do hotelu na Manhatanie i zamordował rabina Meira Kahane, lidera Żydowskiej Ligi Obrony.
Nosaira początkowo uniewinniono, jednak gdy odbywał karę więzienia za mniejsze zarzuty, planował razem z innym ludźmi ataki na wiele punktów w Nowym Jorku, z tunelami, synagogami i siedzibą ONZ włącznie.
Na szczęście plany te pokrzyżował informator pracujący dla FBI.
Niestety, nie udało się to w przypadku zamachu bombowego w 1993 roku na World Trade Center.
Nosair został ostatecznie skazany za udział w tym wydarzeniu.
El-Sayyid Nosair to mój ojciec.
Urodziłem się w Pittsburghu, w Pensylwanii, w roku 1983, mając za ojca jego, egipskiego inżyniera, oraz kochającą, amerykańską matkę, nauczycielkę w szkole podstawowej.
Razem starali się stworzyć mi szczęśliwe dzieciństwo.
Dopiero kiedy miałem 7 lat dynamika naszej rodziny zaczęła się zmieniać.
Ojciec pokazał mi pewną stronę islamu, którą widzi niewielu ludzi, nawet muzułmanów.
Z doświadczenia wiem, że kiedy ludzie poznają się bliżej, bardzo szybko okazuje się, że w zasadzie wszyscy chcemy od życia tego samego.
Jednak w każdej religii czy populacji znajdzie się mały odsetek ludzi, który tak zagorzale broni swych poglądów, że czuje potrzebę użycia wszelkich niezbędnych środków, żeby zmusić innych do podobnego życia.
Kilka miesięcy przed aresztowaniem ojciec usiadł ze mną i wyjaśnił, że od kilku weekendów razem z kolegami jeździł na strzelnicę na Long Island, ćwiczyć strzelanie do celów.
Powiedział, że pójdę z nim nazajutrz.
Przyjechaliśmy do strzelnicy Calverton gdzie naszą grupę potajemnie obserwowało FBI.
Gdy przyszła pora na mój strzał, ojciec pomógł mi przytrzymać strzelbę na ramieniu i wyjaśnił, jak mierzyć do celu odległego o prawie 30 metrów.
Tego dnia mój ostatni pocisk trafił w pomarańczowe światełko na szczycie celu, i, co zdziwiło wszystkich, łącznie ze mną, mój cel stanął w płomieniach.
Wujek skomentował to po arabsku: "Ibn abu".
Jaki ojciec, taki syn.
Wszystkich ten komentarz ubawił po pachy, jednak dopiero kilka lat później zrozumiałem w pełni, z czego się śmiali.
Myśleli, że jestem zdolny do takiej destrukcji, jak ojciec.
W końcu wszyscy zostali skazani za umieszczenie furgonetki z 680 kg ładunków wybuchowych na parkingu podziemnym Północnej Wieży World Trade Center, którego eksplozja zabiła sześć osób i zraniła ponad 1000 innych.
Takich ludzi podziwiałem.
Mówiłem na nich "ammu", czyli wujek.
Gdy skończyłem 19 lat, miałem za sobą 20 przeprowadzek.
Ta niestabilność podczas dzieciństwa nie pozwoliła mi nawiązać zbyt wiele przyjaźni.
Za każdym razem, gdy kogoś polubiłem, musiałem pakować się i jechać do kolejnego miasta.
Ciągle będąc nowy w klasie, często stawałem się celem łobuzów.
Ukrywałem tożsamość przed resztą klasy, żeby nie stać się celem, jednak okazywało się, że bycie cichym, pulchnym, nowym dzieciakiem było wystarczającym powodem.
Większość czasu spędzałem w domu, czytając książki, oglądając telewizję lub grając w gry wideo.
Z tych powodów brakowało mi zdolności społecznych, łagodnie mówiąc, zaś dorastanie w domu bigotów nie przygotowało mnie do życia.
Wychowano mnie, bym oceniał ludzi na postawie arbitralnych pomiarów, takich jak rasa czy religia.
Co otworzyło mi oczy?
Jednym z pierwszych doświadczeń, które stawiły wyzwanie temu sposobowi myślenia, były wybory prezydenckie w 2000 roku.
Przez szkolny program przygotowawczy mogłem wziąć udział w Narodowym Zjeździe Młodzieży w Filadelfii.
Moja grupa skupiała się na przemocy wśród młodzieży, jako że byłem ofiarą łobuzów przez większość życia, temat ten był dla mnie szczególnie ważny.
Członkowie grupy pochodzili z różnych środowisk.
Pewnego dnia, pod koniec zjazdu, dowiedziałem się że jeden dzieciak, z którym się przyjaźniłem, był Żydem.
Potrzeba było kilku dni, by ten detal wyszedł na jaw, ja zaś zrozumiałem, że nie było między nami żadnej naturalnej animozji.
Nigdy wcześniej nie miałem przyjaciela-Żyda i szczerze mówiąc czułem dumę, że pokonałem przeszkodę, która przez większość życia wydawała się nie do pokonania.
Kolejnym punktem zwrotnym było podjęcie wakacyjnej pracy w Ogrodach Busch, parku rozrywki.
Spotykałem tam ludzi wszelkich wyznań i kultur, a to doświadczenie odegrało fundamentalną rolę w rozwoju mojego charakteru.
Przez większość życia uczono mnie, że homoseksualizm to grzech, a geje i lesbijki to zły wpływ.
Miałem jednak okazję pracować z homoseksualnymi wykonawcami w tamtejszych pokazach i szybko odkryłem, że wielu z nich to najżyczliwsi i najbardziej otwarci ludzie, jakich dotąd spotkałem.
Jako ofiara łobuzów w dzieciństwie, wykształciłem w sobie empatię na cierpienie innych osób.
Traktowanie życzliwych ludzi inaczej, niż sam chciałbym być traktowany, było dla mnie nienaturalne.
Dzięki temu uczuciu byłem w stanie przeciwstawić wpojone w dzieciństwie stereotypy życiowym doświadczeniom i interakcjom.
Nie wiem, jak to jest być gejem, jednak wiem, jak to jest być osądzanym za coś, na co nie mam wpływu.
Był też "The Daily Show".
Co noc Jon Stewart zmuszał mnie, do intelektualnej uczciwości co do mojej bigoterii i pomagał mi zrozumieć, że rasa, religia, czy orientacja seksualna nie mają nic wspólnego z jakością charakteru danej osoby.
Był dla mnie niczym ojciec, gdy desperacko potrzebowałem ojca.
Inspiracja często przychodzi z miejsc niespodziewanych, To, że żydowski komik wywarł większy pozytywny wpływ na mój światopogląd, niż mój ekstremistyczny ojciec, nie uszło mojej uwadze.
Pewnego dnia rozmawiałem z matką na temat zmian w moim światopoglądzie.
Powiedziała wtedy coś, co będę trzymał w sercu do końca życia.
Spojrzała na mnie zmęczonymi oczyma osoby, która doświadczyła w życiu wystarczającej liczby dogmatów i rzekła: "Jestem zmęczona nienawidzeniem ludzi".
Natychmiast zrozumiałem, jak wiele negatywnej energii wymaga trzymanie w sobie nienawiści.
Zak Ebrahim to moje przybrane nazwisko, Zmieniłem je, gdy rodzina zdecydowała zerwać kontakty z ojcem i zacząć nowe życie.
Dlaczego teraz się ujawniam i wystawiam na niebezpieczeństwo, choćby w teorii?
To proste.
Robię tak, bo mam nadzieję, że pewnego dnia ktoś zmuszany do używania przemocy usłyszy moją opowieść i zrozumie, że jest lepsze wyjście, że chociaż byłem pod wpływem brutalnej ideologii nietolerancji, nie zostałem fanatykiem.
Zamiast tego, korzystam z doświadczenia, by walczyć z terroryzmem, z bigoterią.
Robię to dla ofiar terroryzmu i ich rodzin, dla okropnego bólu i strat, jakie terroryzm wywołał w ich życiu.
Dla ofiar terroryzmu, będę potępiał te bezsensowne czyny i działania ojca.
Stoję tutaj jako dowód na to, że przemoc nie jest związana z religią lub rasą, i że syn nie musi podążać śladami ojca.
Nie jestem moim ojcem.
Dziekuję.
Dziękuję wam wszystkim.
Dziękuję wszystkim.
Wielkie dzięki.
Tu i teraz odtwarzasz w głowie film.
Niesamowity, wielościeżkowy film z przestrzennym obrazem i dźwiękiem, pokazujący to, co widzisz i słyszysz.
To nie wszystko.
Ten film to również zapach, smak, dotyk, odczuwanie ciała, bólu, głodu, orgazmu oraz emocji: złości czy szczęścia.
To wspomnienia - sceny z dzieciństwa, do których możesz wracać.
Film, któremu ciągle towarzyszy narracja w strumieniu świadomości.
W centrum filmu jesteś ty, przeżywasz wszystko bezpośrednio.
Ten film to strumień świadomości, podmiot doświadczenia umysłu i świata.
Świadomość jest jednym z podstawowych faktów ludzkiego istnienia.
Każdy z nas jest świadomy, każdy odtwarza własny wewnętrzny film: ty, ty i ty.
Niczego nie znamy bardziej bezpośrednio.
Przynajmniej ja w ten właśnie sposób doświadczam swojej świadomości, nie mogę być pewien, że wy ją macie.
Świadomość nadaje życiu wartość.
Bez niej nic nie miałoby znaczenia ani wartości.
Jednocześnie świadomość jest najbardziej tajemniczym zjawiskiem we wszechświecie.
Dlaczego jesteśmy świadomi?
Dlaczego doświadczamy wewnętrznych filmów?
Dlaczego nie jesteśmy po prostu robotami, które bodźce zewnętrzne zamieniają na reakcje, bez potrzeby tworzenia wewnętrznego filmu?
Obecnie nikt nie zna odpowiedzi na te pytania.
Wydaje mi się, że aby badać świadomość, potrzebujemy przełomu w nauce.
Niektórzy twierdzą, że do świadomości nie da się podejść naukowo.
Nauka jest z natury obiektywna, świadomość - subiektywna, więc nie ma mowy o nauce o świadomości.
Takie przekonanie panowało przez większość XX wieku.
Psycholodzy badali obiektywnie zachowania, neurolodzy badali obiektywnie mózg i nikt nawet nie wspominał o świadomości.
Nawet trzydzieści lat temu, gdy zaczynał się TED, nauka niewiele wiedziała na temat świadomości.
Jakieś dwadzieścia lat temu wszystko zaczęło się zmieniać.
Neurolodzy, jak Francis Crick oraz fizycy, jak Roger Penrose, uznali, że nadszedł czas, by nauka zajęła się problemem świadomości.
Od tamtej pory nastąpiła eksplozja, rozkwit prac naukowych dotyczących świadomości.
Świetnych i błyskotliwych prac, którym jednak czegoś ciągle brakuje.
Głównym celem prac naukowych dotyczących świadomości było poszukiwanie zależności między obszarami mózgu, a odpowiadającymi im stanami świadomości.
Doskonałym przykładem była prezentacja Nancy Kanwisher, którą widzieliśmy kilka minut temu.
Dzięki tym badaniom dużo lepiej rozumiemy, jakie obszary mózgu odpowiadają, na przykład, za postrzeganie twarzy, odczuwanie bólu albo szczęścia.
Wciąż jednak badamy współzależności, ale nie wyjaśniamy ich.
Znamy obszary mózgu, dzięki którym odczuwamy pewne rzeczy świadomie, ale nie wiemy, dlaczego tak się dzieje.
Twierdzę, że takie prace z dziedziny neurobiologii odpowiadają tylko na pewne pytania dotyczące świadomości, dotyczące funkcji pełnionych przez pewne obszary mózgu oraz ich korelacje.
W pewnym sensie są to łatwe pytania.
Oczywiście nie podważam tu pracy neurologów.
Nie ma łatwych zagadnień, jeśli chodzi o świadomość, ale dotychczasowe badania nie zajmują się prawdziwie zagadkowym tematem, stanowiącym sedno tej dziedziny: dlaczego całej działalności mózgu musi towarzyszyć świadomość?
Dlaczego istnieje ten wewnętrzny, subiektywny film?
Jak na razie nic nam o tym nie wiadomo.
Oczywiście można by powiedzieć, dajmy neurobiologi kilka lat.
Może świadomość okaże się jednym z emergentnych fenomenów, tak jak korki uliczne, huragany czy życie.
Kiedyś ją zrozumiemy.
Jednak wszystkie te klasyczne przypadki wiążą się z powstawaniem nowych zachowań.
Jak zachowują się korki uliczne?
Jak funkcjonują huragany?
Jak organizmy żywe rozmnażają się, adaptują i trawią?
To wszystko są obiektywne pytania, dotyczące funkcjonowania.
Można by je odnieść do ludzkiego mózgu, żeby wyjaśnić jego zachowania i funkcje jako nowego fenomenu: jak się poruszamy, mówimy, gramy w szachy.
Wszystkie te pytania dotyczą zachowania.
Pytania na temat zachowania w przypadku świadomości są łatwe.
Trudne pytanie pojawia się, gdy chcemy wyjaśnić, dlaczego wszystkim tym zachowaniom towarzyszą subiektywne doznania.
W tym przypadku świat nowości czy nawet neurobiologii, nie ma jeszcze za wiele do powiedzenia.
Jestem w głębi serca naukowym materialistą.
Chcę, by naukowa teoria świadomości działała.
Dlatego długo waliłem głową w mur, szukając teorii świadomości w czysto fizycznym rozumieniu.
W końcu zrozumiałem, że to niemożliwe z czysto metodycznych przyczyn.
To długa historia, ale w skrócie sedno stanowi to, że w rozumieniu czysto fizycznym czy też opartym na mózgu, historie związane z funkcjonowaniem organizmu, jego struktury, dynamiki, zachowań jakie tworzy, to świetne rozwiązanie dla prostych zagadnień, związanych z tym, jak się zachowujemy czy funkcjonujemy.
Natomiast gdy mowa o subiektywnych doświadczeniach, takich jak, dlaczego wszystko wydaje się nam wewnętrzne, to coś zupełnie nowego i prowadzi tylko do kolejnych pytań.
Myślę, że znajdujemy się w martwym punkcie.
Stworzyliśmy wspaniały łańcuch objaśnień i przyzwyczailiśmy się do niego.
Fizyka objaśnia chemię, chemia - biologię,
biologia - część psychologii.
Świadomość nie pasuje do tej wizji.
Z jednej strony, jesteśmy świadomi.
Z drugiej, nie wiemy, jak to włączyć do naukowego postrzegania świata.
Myślę, że świadomość to teraz pewna anomalia, którą musimy uwzględnić w postrzeganiu świata, ale jeszcze nie wiemy jak.
Stojąc wobec takiej anomalii, może będziemy potrzebować radykalnych pomysłów.
Pomysłów, które choć z początku wydadzą się szalone, pozwolą nam zmierzyć się ze świadomością na podłożu naukowym.
Jest już kilka takich pomysłów, które można uznać za szalone.
Mój przyjaciel, Dan Dennett, który jest tu dzisiaj, ma taki pomysł.
Jego zdaniem wcale nie ma żadnego problemu ze świadomością.
Cała idea wewnętrznego subiektywnego filmu jest formą iluzji, czy też zamętu.
Tak naprawdę trzeba tylko wyjaśnić obiektywne funkcje, takie jak zachowania mózgu, by wyjaśnić wszystko, co potrzeba.
Życzę mu powodzenia.
Takie właśnie radykalne pomysły trzeba zgłębiać, jeżeli chcemy stworzyć czysto redukcjonistyczną, opartą na mózgu, teorię świadomości.
Dla mnie i dla wielu ludzi ten pogląd zaprzecza faktom na temat świadomości i jest niezadowalający.
Pójdziemy w innym kierunku.
Chciałbym zgłębić dwa szalone pomysły, które wydają mi się obiecujące.
Pierwszy mówi, że świadomość jest fundamentalna.
Fizycy czasem uznają niektóre elementy wszechświata za fundamentalne budulce, na przykład przestrzeń, czas i materię.
Postulują fundamentalne zasady, które nimi rządzą, takie jak prawo grawitacji czy mechaniki kwantowej.
Prawa fizyki nie maja już bardziej podstawowych objaśnień.
Uważane są za podstawowy budulec tworzący świat.
Lista podstawowych praw czasem się poszerza.
W XIX wieku Maxwell odkrył, że nie da się wyjaśnić zjawisk elektromagnetycznych na podstawie istniejących już zasad przestrzeni, czasu, materii czy praw Newtona.
Maxwell wysunął teorię oddziaływań elektromagnetycznych i ustanowił ładunek elektryczny podstawowym elementem oddziaływania elektromagnetycznego.
Myślę, że jesteśmy w podobnej sytuacji jeśli chodzi o świadomość.
Jeśli nie można wyjaśnić, na czym polega świadomość, bazując na istniejących już teoriach przestrzeni, czasu, materii czy ładunku, to znaczy, że należy poszerzyć ich listę.
Naturalne byłoby uznanie świadomości za podstawowy budulec natury.
To nie znaczy, że nie można podejść do świadomości naukowo, wręcz przeciwnie.
Wystarczyłoby zbadać podstawowe zasady rządzące świadomością, takie, które łączą świadomość z prawami fizyki.
Fizycy mawiają, że prawa fizyki powinny być na tyle proste, by można je było nadrukować na koszulce.
Myślę, że jesteśmy w podobnej sytuacji, jeśli chodzi o świadomość.
Chcemy ustanowić podstawowe zasady na tyle proste, by dało się je drukować na koszulkach.
Jeszcze nie wiemy, co to są za zasady, ale to właśnie ich szukamy.
Drugą ideą jest to, że świadomość może być uniwersalna.
Możliwe, że każdy system ma pewien stopień świadomości.
Ten pogląd nazywa się panpsychizmem, pan czyli wszystko, psyche czyli umysł.
W tym założeniu każdy system jest świadomy, nie tylko ludzie, psy, myszy, muchy, ale też mikroby Roba Knighta, czy cząsteczki elementarne.
Nawet foton ma pewien stopień świadomości.
Nie zakłada się, że fotony są inteligentne czy myślą.
Nie chodzi o to, czy foton zadręcza się: "Ooo, wciąż gnam z prędkością bliską światłu.
Ani chwili wytchnienia".
Nie, nie o to chodzi.
Ale może fotony maja jakieś subiektywne uczucia, taki prymitywny prekursor świadomości.
Może się to wam wydawać zabawne.
Z resztą, kto by wierzył w takie bzdury?
Pewne źródło inspiracji płynie z pierwszej szalonej idei, zakładającej, że świadomość jest fundamentalna.
Jeżeli świadomość jest fundamentalna, tak jak przestrzeń, czas i materia, rzeczą naturalną byłoby uważać ją za uniwersalną, na tej samej podstawie.
Ten pomysł może się nam wydawać sprzeczny ze zdrowym rozsądkiem, ale ludzie z innych kultur uważają umysł za bardziej zgodny z naturą.
Jeszcze większa doza inspiracji płynie z koncepcji zakładającej, że najprostszy i najbardziej efektywny sposób na ustalenie fundamentalnych zasad łączących świadomość z analizą w mózgu, to powiązanie świadomości z informacją.
Kiedy w grę wchodzi analiza informacji, zawsze pojawia się świadomość.
Kompleksowa analiza informacji, taka jak u człowieka, wymaga kompleksowej świadomości.
Prosta analiza, wymaga prostej świadomości.
Co ekscytujące, w ostatnich latach jeden z neurologów, Giulio Tononi, przyjął taką właśnie teorię i rozwinął ją rygorystycznie przy pomocy teorii matematycznej.
Wybrana przez niego matematyczna jednostka miary integracji informacji, phi, mierzy ilość informacji zintegrowanej w danym systemie.
Giulio Tononi przypuszcza, że phi jest zgodna ze świadomością.
W ludzkim mózgu ogrom informacji do przyswojenia równa się wysokiemu poziomowi phi, czyli całej masie świadomości.
U myszy średnia ilość informacji do przyswojenia, ale ciągle dość znaczna, równa się dość znacznemu poziomowi świadomości.
Jeżeli zejdziemy do poziomu robaków, mikrobów czy cząsteczek, ilość phi spada.
Ilość integracji informacji spada, ale nie równa się zeru.
Według teorii Tononiego, świadomość nigdy nie będzie równa zeru.
W związku z tym Tononi przedstawia fundamentalną zasadę świadomości: wysokie phi równa się wysokiemu poziomowi świadomości.
Nie wiem, czy ta teoria jest poprawna, ale na pewno jest obecnie jedną z przewodnich teorii w dziedzinie nauki o świadomości.
Została też wykorzystana do zintegrowania różnorodnych danych naukowych i jest na tyle prosta, że można ją wydrukować na koszulce.
Kolejne źródło inspiracji płynie z założenia, że panpsychizm może pomóc nam włączyć świadomość do świata fizycznego.
Fizycy i filozofowie zauważyli, że fizyka jest zadziwiająco abstrakcyjna.
Opisuje strukturę rzeczywistości przy użyciu garści równań, ale wcale nie wyjaśnia rzeczywistości, na której się opiera.
Jak mawia Stephen Hawking: "Co rozpala ogień w równaniach?".
Według panpsychizmu, można zostawić fizyczne równania w spokoju albo też uznać, że opisują przepływ świadomości.
Fizyka przecież właśnie na tym polega, opisuje przepływ świadomości.
Według tego poglądu, to świadomość podkłada ogień pod równania.
Według tamtego poglądu, świadomość nie wychyla się poza fizyczny świat, jako coś dodatkowego, ale jest w jego centrum.
Myślę, że panpsychizm ma szanse odmienić nasze relacje z naturą i mieć poważne skutki na arenie społecznej i etycznej.
Niektóre z nich mogą być sprzeczne ze zdrowym rozsądkiem.
Dawniej myślałem, że nie należy jeść niczego, co jest świadome, i dlatego byłem wegetarianinem.
Jeżeli wyznawca panpsychizmu wyznaje taki pogląd, to można umrzeć z głodu.
Takie myślenie zmienia poglądy.
Natomiast z punktu widzenia etycznego i moralnego prawdziwe znaczenie ma poziom i złożoność świadomości.
To naturalne, żeby pytać o świadomość innych systemów, takich jak komputer.
Co z Samanthą, sztuczną inteligencją w filmie "Ona”?
Czy jest świadoma?
Zdecydowanie przetwarza i integruje skomplikowane informacje, więc według panpsychizmu jest świadoma.
Jeżeli to prawda, staniemy przed poważnymi pytaniami dotyczącymi etyczności tworzenia i wyłączania sztucznej inteligencji.
Na koniec można zapytać o świadomość grupy czy też całej planety.
Czy Kanada posiada świadomość?
Schodząc na bardziej lokalny poziom, czy zintegrowana grupa, jak widzowie konferencji TED, może posiadać zbiorową świadomość?
Taki wewnętrzny film całej grupy TED, który jest inny od wewnętrznych filmów jej członków.
Nie znam odpowiedzi na to pytanie, ale wydaje mi się, że warto potraktować je poważnie.
Wizja panpsychizmu jest radykalna i nie wiem czy jest poprawna.
Jestem bardziej przekonany, co do pierwszej szalonej idei, uznającej świadomość za fundamentalną, niż do drugiej, uznającej ją za uniwersalną.
Ten pogląd rodzi liczne pytania i wiele wyzwań.
Na przykład, jak małe cząsteczki świadomości tworzą skomplikowaną świadomość, którą znamy i kochamy.
Jeżeli uda się nam odpowiedzieć na te pytania, to będziemy na dobrej drodze do stworzenia teorii świadomości.
Jeżeli jednak się nam nie uda, no cóż… To jest właśnie najtrudniejszy problem nauki i filozofii.
Nie oczekujmy, że uda się z dnia na dzień.
Natomiast myślę, że w końcu uda nam się.
Znajomość świadomości jest kluczowa
do zrozumienia świata i samych siebie.
Po prostu potrzebna jest nam ta właściwa szalona idea.
Dziękuję.
Dorastałam w małym mieście, w Wiktorii.
Moje dzieciństwo niczym się nie wyróżniało.
Chodziłam do szkoły, spędzałam czas z koleżankami, kłóciłam się z młodszymi siostrami.
Było bardzo normalnie.
Kiedy miałam 15 lat, członek lokalnej społeczności przyszedł do moich rodziców i chciał mnie nominować do nagrody za zasługi dla wspólnoty.
Rodzice powiedzieli: "To bardzo miłe, ale jest pewien problem.
Ona niczego nie osiągnęła".
Mieli rację.
Chodziłam do szkoły, dobrze się uczyłam.
Miałam prostą pracę w salonie fryzjerskim mojej mamy.
Dużo czasu spędzałam na oglądaniu "Buffy, postrachu wampirów" i "Jeziora marzeń".
Skrajności, wiem.
Mieli rację.
Nie robiłam nic, co by mnie choć trochę wyróżniało.
Nie robiłam nic szczególnego, jeśli nie weźmiemy pod uwagę niepełnosprawności.
Kilka lat później byłam na praktykach w liceum w Melbourne.
Po 20 minutach prowadzenia zajęć z prawa, jeden z uczniów podniósł rękę i zapytał, kiedy zacznę przemowę.
"Jaką przemowę?"
Od 20 minut opowiadałam przecież o zniesławieniach.
"No, przemowę motywacyjną.
Gdy ludzie na wózkach przyjeżdżają do szkoły, zwykle mówią te inspirujące rzeczy".
"Zwykle mamy to w auli".
Wtedy zrozumiałam, że dla niego ludzie niepełnosprawni, to jedynie przedmioty inspiracji.
To nie jego wina, taki pogląd ma wielu z nas.
Dla wielu niepełnosprawni nie są nauczycielami, lekarzami czy manikiurzystami.
Nie jesteśmy prawdziwymi ludźmi, mamy inspirować.
Tak naprawdę, jestem na tej scenie, wyglądam jak wyglądam, na tym wózku i pewnie spodziewacie się, że was jakoś zainspiruję, prawda?
Tak...
Cóż, panie i panowie, obawiam się, że mocno was rozczaruję.
Nie przyjechałam tu, żeby inspirować, tylko żeby powiedzieć, że nas okłamywano w sprawie niepełnosprawności.
Sprzedano nam kłamstwo, że niepełnosprawność to Zła Rzecz, przez wielkie Z i R. To jest coś złego, a życie z nią czyni cię wyjątkowym.
To nie jest nic złego i nie czyni cię wyjątkowym.
Przez ostatnie lata rozpowszechnialiśmy to kłamstwo przez portale społecznościowe.
Pewnie widzieliście takie zdjęcia: "Jedyna niepełnosprawność to złe nastawienie".
Lub to: "Twoja wymówka kuleje".
Albo: "Spróbuj zanim się poddasz".
To tylko kilka przykładów, ale jest ich bardzo wiele.
Mogliście widzieć ten, z małą dziewczynką bez rąk, rysującą za pomocą ołówka trzymanego w buzi.
Albo dziecko biegnące dzięki protezom z włókna węglowego.
Takie obrazki, a jest ich bardzo dużo, nazywamy inspiracyjnym porno.
Użyłam słowa "porno" celowo bo uprzedmiotawiają jedną grupę ludzi, aby zadowolić inną.
W tym przypadku uprzedmiotawia się niepełnosprawnych, na korzyść pełnosprawnych.
Celem tych zdjęć jest inspiracja, motywacja, żebyśmy mogli spojrzeć na nie i pomyśleć: "Nieważne jak źle mi w życiu mogło być gorzej.
Mógłbym być tą osobą".
A co, jeśli nią jesteś?
Straciłam rachubę, ile razy ktoś do mnie podchodził, by powiedzieć, że jestem dzielna albo inspirująca, i to długo zanim moja praca, zaczęła być bardziej widoczna.
To jakby gratulacje za to,
że wstawałam każdego ranka pamiętając jak się nazywam.
To uprzedmiotawia.
Te obrazy uprzedmiotawiają osoby niepełnosprawne na korzyść sprawnych.
Są po to, by na nich patrzeć i myśleć, że nie jest tak źle, by spojrzeć na własne problemy z innej perspektywy.
Życie z ludzi niepełnosprawnych rzeczywiście jest dość trudne.
Przezwyciężamy pewne sprawy, ale nie przezwyciężamy tego, o czym myślicie.
Nie są to sprawy związane z naszym ciałem.
Celowo mówię "ludzie niepełnosprawni", bo podpisuję się pod tak zwanym społecznym wzorcem niepełnosprawności, który mówi, że bardziej obezwładnia nas społeczeństwo, w którym żyjemy, niż nasze ciało czy diagnozy.
Żyję w tym ciele długo.
Całkiem je lubię.
Robi to, czego od niego wymagam, i nauczyłam się maksymalnie wykorzystywać jego możliwości, podobnie jak wy.
Dotyczy to też dzieci na tych zdjęciach.
Nie robią nic niezwykłego.
Używają swoich ciał najlepiej, jak potrafią.
Czy należy więc uprzedmiotawiać je, używając tych zdjęć?
Kiedy ludzie mówią: "Jesteś inspiracją", mówią to jako komplement.
Wiem, czemu tak się dzieje.
To z powodu kłamstwa, które nam sprzedano, że niepełnosprawność czyni cię wyjątkowym.
Wcale tak nie jest.
Wiem, co myślicie.
Narzekam tu na inspirację, a wy myślicie: "Stella, naprawdę nie zdarza ci się niczym inspirować?"
Owszem, zdarza się.
Uczę się od innych niepełnosprawnych cały czas.
Ale nie tego, że mam więcej szczęścia od nich, ale, na przykład, że to genialny pomysł, by użyć szczypców do grilla, by ponieść to, co się upuściło.
Albo, że można naładować telefon, używając baterii od wózka.
Genialne.
Czerpiemy z wzajemnej siły i wytrzymałości, nie przeciwko naszym ciałom czy diagnozom, ale przeciwko światu, który próbuje robić z nas wyjątki i przedmioty.
Naprawdę myślę, że to kłamstwo na temat niepełnosprawności, jest wielką niesprawiedliwością.
Utrudnia nam życie.
Ten cytat:
"Jedyną niepełnosprawnością jest złe podejście", powodem, dla którego to jest bzdura jest to, że to po protu nieprawda, z powodu społecznego obrazu niepełnosprawności.
Nawet uporczywe uśmiechanie się do schodów, nie zamieni ich w podjazd dla wózków.
Nigdy.
(Brawa) Uśmiechanie się do ekranu nie sprawi, że pojawią się napisy dla niesłyszących.
Nieważne, jak długo będziesz emanować optymizmem w księgarni, nie zamienisz wszystkich książek na Braille'a.
To się po prostu nie stanie.
Naprawdę chcę mieszkać w świecie, w którym niepełnosprawność nie jest czymś wyjątkowym, jest po prostu zwyczajna.
Chcę żyć w świecie, gdzie 15-letnia dziewczyna, siedząca w pokoju, oglądająca "Buffy postrach wampirów" nie jest określana jako wyjątkowa, bo robi to siedząc na wózku.
Chcę żyć w świecie, gdzie nie mamy tak niskiego mniemania o ludziach niepełnosprawnych, że gratulujemy im, że wstali z łóżka i pamiętają jak się nazywają.
Chcę żyć w świecie, gdzie doceniane są prawdziwe osiągnięcia niepełnosprawnych.
Chcę żyć w świecie, gdzie chłopak w liceum w Melbourne nie jest zaskoczony, że jego nauczyciel jeździ na wózku.
Niepełnosprawność nie czyni cię wyjątkowym, ale kwestionowanie swojej wiedzy na ten temat tak.
Dziękuję.
Co rzeczywistość rozszerzona i zawodowy futbol amerykański mają wspólnego z empatią?
I jaka jest prędkość lotu jaskółki bez obciążenia?
Uprzedzając wasze rozczarowanie, dzisiaj odpowiem tylko na jedno z tych pytań.
Większości z nas rzeczywistość rozszerzona kojarzy się z "Raportem Mniejszości" i gestykulującym Tomem Cruisem, ale taka rzeczywistość to nie science fiction.
Stanie się ona faktem jeszcze za naszego życia, ponieważ posiadamy już narzędzia, które na to pozwalają i trzeba o tym mówić, bo zmieni ona nasze życie jak internet i telefony komórkowe.
Jak możemy osiągnąć rozszerzoną rzeczywistość?
Krok pierwszy, to urządzenie które mam na sobie Google Glass.
Na pewno wielu z was wie o nich sporo.
Ale może nie wiecie, że Google Glass pozwolą wam widzieć to, co widzę ja.
Pozwolą wam poczuć się jak zawodowy sportowiec na boisku.
Dzisiaj możecie poczuć atmosferę boiska tylko jeśli ja ją wam opiszę.
Muszę użyć słów.
Muszę przedstawić szkic,
który uzupełnicie wyobraźnią.
A jeżeli umieścimy Google Glass pod kaskiem zawodnika będziemy mogli zobaczyć, jak to jest biegać po boisku setką na godzinę, z sercem walącym jak młot.
Będzie można poczuć, jak to jest, gdy 100-kilogramowy facet szarżuje w twoją stronę z jednym tylko zamiarem: by skrócić cię o głowę.
Sam byłem celem takich ataków i nie było to zbyt przyjemne.
Przygotowałem dla was nagranie z Google Glass pod kaskiem, by dać wam tego próbkę.
Nie jest to film z treningu NFL, bo zdaniem NFL wyłaniająca się technologia oznacza wynurzanie łodzi podwodnej, ale...
...pracujemy nad tym.
Oto pierwszy fragment.
Chris Kluwe: Dawaj!
Ech, bycie blokowanym jest do bani.
Poczekaj, podejdę bliżej.
Dobra, gotowy?
Dawaj!
Chris Kluwe: Jak widać, jest to manewr blokowania na boisku do futbolu z perspektywy blokowanego.
Pewnie zauważyliście, że brakuje tam paru osób: reszty drużyny.
Mamy też takie nagranie dzięki uprzejmości University of Washington.
Rozgrywający: Hej, Myszy 54!
Myszy 54 Niebieski 8!
Niebieski 8!
Dawaj!
Oh!
CK: To pozwala wam lepiej poczuć, jak jest na boisku, ale gra w NFL to coś zupełnie innego.
Fani chcą takich doświadczeń.
Chcą być na boisku.
Stawać się swoimi ulubionymi zawodnikami.
Proszono mnie na YouTube i Twitterze: "Możecie to założyć rozgrywającemu?
Dajcie to na biegacza!
Chcemy to zobaczyć".
Gdy już uda nam się tego doświadczyć z pomocą GoPro i Google Glass, jak można to pogłębić?
Jak zrobić kolejny krok?
Kolejny krok to urządzenie zwane Oculus Rift, o którym wielu z was pewnie także słyszało.
Oculus Rift nazywany jest
najskuteczniejszym symulatorem rzeczywistości wirtualnej i nie jest to pusty slogan.
Mogę to udowodnić, wyświetlając kolejne nagranie.
: Och!
Nie!
Nie chcę już grać!
Nie!
O, mój Boże!
CK: Tak reaguje człowiek jadący kolejką górską w śmiertelnej trwodze.
Jak myślicie, jaka będzie reakcja fanów, gdy ujrzą to, co widzi Adrian Peterson przedzierając się przez linię obrony, pokonując blokującego i ruszając po przyłożenie?
Co poczuje fan, stając się Messim pędzącym po murawie i zdobywającym bramkę, czy Federem serwującym na Wimbledonie?
Co poczuje pędząc na nartach w dół stoku ponad 100 km/h podczas zjazdu na olimpiadzie?
Myślę, że skoczy sprzedaż pieluch dla dorosłych.
Ale to jeszcze nie jest rzeczywistość rozszerzona.
To tylko rzeczywistość wirtualna, Jak osiągnąć rzeczywistość rozszerzoną?
Osiągniemy ją, gdy trenerzy, menadżerowie i właściciele zaczną zauważać popyt i pomyślą: "Jak dzięki temu ulepszyć drużyny?
Jak to wykorzystać, by wygrywać mecze?".
Zawsze używano technologii, by wygrywać.
Drużyny lubią wygrywać.
Na tym zarabiają.
Oto jak technologii używano w NFL.
W 1965 roku rozgrywający Baltimore Colts zagrał z opaską na ręce, by szybciej wywoływać zagrania.
W tym samym roku Colts wygrali Super Bowl.
Inni poszli za ich przykładem.
Oglądalność wzrosła, bo gra nabrała tempa.
W 1994 NFL wprowadziło odbiorniki radiowe najpierw w kaskach rozgrywających, później obrońców.
Znowu tempo gry i oglądalność wzrosły.
Mecze były bardziej widowiskowe.
Wyobraźmy sobie, jak w 2023 roku zawodnik podchodzi do kręgu, widzi następne zagranie wyświetlone na przejrzystej osłonie kasku, takiej jakich zawodnicy używają już dziś.
Koniec problemów z zapominaniem zagrań.
Nie trzeba już zapamiętywać wszystkich taktyk.
Wystarczy wyjść na boisko i reagować.
Trenerzy naprawdę tego chcą, bo nieudane zagranie może oznaczać porażkę, a trenerzy nie cierpią przegrywać.
Porażki mogą trenera kosztować posadę.
Tego nie chce żaden z nich.
Ale rzeczywistość rozszerzona to nie tylko dokładniejszy zbiór taktyk.
Można też wykorzystać te dane w czasie rzeczywistym, by poprawić sposób gry.
Jak to zrobić?
Najprostszy schemat to kamery w każdym rogu dachu stadionu, dające widok z lotu ptaka na wszystkich graczy.
Są też dane z czujników w kaskach i przyspieszeniomierzy, nad którymi właśnie trwają prace.
Wszystkie te dane można przesyłać zawodnikom.
Gracze czołowych drużyn to wykorzystają.
Słabsze drużyny przeciążą system.
Tym zespoły będą się różnić.
Wtedy, dział IT będzie tak samo ważny jak dział rekrutacji nowych graczy, i pozyskiwanie danych nie będzie tylko działką kujonów.
Też mięśniaków.
Kto by pomyślał?
Jak to będzie wyglądać na boisku?
Powiedzmy, że jesteś rozgrywającym.
Dostajesz piłkę i cofasz się.
Szukasz w dali wolnego zawodnika.
Nagle jasny błysk w lewej części wizjera sygnalizuje, że obrońca nadbiega od "ślepej strony".
Normalnie byś go nie zauważył, w rzeczywistości rozszerzonej zauważasz.
Chronisz się w szyku.
Kolejny błysk sygnalizuje wolnego gracza.
Rzucasz, ale jednocześnie uderza cię obrońca.
Podanie jest niecelne.
Nie wiesz, dokąd piłka trafi.
Ale wizjer odbierającego podświetla dla niego punkt murawy i on wie, dokąd biec.
Rusza, łapie piłkę, przyspiesza... przyłożenie!
Fani szaleją i widzą wszystko, co dzieje się na boisku z każdej perspektywy.
To spowoduje masowy przyrost liczby kibiców.
Oglądalność poszybuje w górę, bo ludzie to przeżyć.
Chcą znaleźć się na boisku.
Wcielać się w swoich ulubionych graczy.
Sport wykorzysta rzeczywistość rozszerzoną ponieważ to czysty zysk.
Ale ja chce was zapytać, czy takie wykorzystanie rzeczywistości rozszerzonej nam wystarczy?
Czy wystarczy nam wykorzystanie jej tylko dla chleba i igrzysk, wyłącznie dla rozrywki?
Wierzę, że możemy lepiej wykorzystać rzeczywistość rozszerzoną.
Możemy z jej pomocą szerzyć empatię wśród ludzi, dosłownie pokazując im, jak to jest chodzić w cudzych butach.
Wiemy, jak wiele ta technika warta jest dla sportu.
To miliony dolarów zysku każdego roku.
Ale jaką wartość ma ta technika dla nauczyciela próbującego pokazać szkolnemu łobuzowi szkodliwość jego czynów z perspektywy ofiary.
Jaką ma wartość dla geja z Ugandy czy Rosji chcących pokazać światu życie w obliczu prześladowań?
Jaką ma wartość dla zasłużonych astronautów czy profesorów, którzy próbują przekonać nowe pokolenie do przedłożenia kosmosu i nauki nad raporty finansowe i życie celebrytów.
Panie i panowie, rzeczywistość rozszerzona jest coraz bliżej.
Pytania, które będziemy stawiać, wybory, których dokonamy i wyzwania, które na nas czekają, zależą, jak zwykle, od nas samych.
Dziękuję.
Ostatnio przeszedłem na emeryturę.
Po 23 latach służby opuściłem California Highway Patrol.
Większość z tych 23 lat spędziłem patrolując południową część hrabstwa Marin, gdzie mieści się most Golden Gate.
Ten most jest symbolem znanym na całym świecie za niesamowity widok na San Francisco, Ocean Spokojny i porywającą architekturę.
Niestety przyciąga też tych, co myślą o samobójstwie, i stanowi jedno z najczęściej wybieranych miejsc na świecie.
Most otwarto w 1937 roku.
Joseph Strauss, główny inżynier odpowiedzialny za budowę mostu powiedział: "Praktycznie nie można z niego popełnić samobójstwa, Samobójstwo z mostu nie jest ani praktyczne ani możliwe".
Ale od czasu jego otwarcia ponad 1600 osób skoczyło z tego mostu.
Niektórzy uważają, że podróż pomiędzy dwiema wieżami poprowadzi do innego wymiaru, tak wyidealizowano ten most.
Skok z niego uwalnia od trosk i smutku, a wody poniżej oczyszczą duszę.
Ale pozwólcie, że opowiem, co tak na prawdę się dzieje, kiedy most staje się miejscem samobójstwa.
Po locie przez 4 czy 5 sekund ciało uderza o taflę wody z prędkością 120 km na godzinę.
Siła uderzenia druzgocze kości, a część z nich przebija organy wewnętrzne.
Większość ludzi ginie od uderzenia.
Nieliczni miotają się bezradnie w wodzie, a potem toną.
Nie sądzę aby ci, co rozważają tę metodę samobójstwa uświadamiali sobie, jak makabryczna jest to śmierć.
To przęsło.
Poza tym, co otacza dwie wieże, wzdłuż mostu ciągnie się
stalowa półka szeroka na 80 cm.
To właśnie miejsce wybierane przez większość osób chcących odebrać sobie życie.
Z doświadczenia wiem, że ktoś już stoi na tej półce, w najtrudniejszym momencie życia, ciężko ich od tego odwieść.
Zrobiłem to zdjęcie w zeszłym roku
kiedy ta młoda kobieta rozważała swoje życie w rozmowie z funkcjonariuszem.
Na szczęście tego dnia
udało się ją od tego odwieść.
Kiedy zaczynałem pracę na moście, nie mieliśmy oficjalnego szkolenia.
Trudem brnęliśmy przez takie wezwania, Było to krzywdzące nie tylko dla niedoszłych samobójców, ale i dla policjantów.
Wiele się od tego czasu zmieniło.
Obecnie weterani i psychologowie szkolą nowych funkcjonariuszy.
To Jason Garber.
Poznałem go 22 lipca zeszłego roku, kiedy otrzymałem zgłoszenie o potencjalnym samobójcy, siedzącym w połowie mostu.
Przyjąłem zgłoszenie i na miejscu zobaczyłem Jasona, rozmawiającego z funkcjonariuszem.
Jason miał zaledwie 32 lata i przyleciał tu z New Jersey.
Tak się składa, że przyleciał tu już dwukrotnie z New Jersey żeby popełnić samobójstwo na moście.
Po godzinie rozmowy Jason zapytał, czy znamy opowieść o puszce Pandory.
Mała powtórka z mitologii greckiej.
Zeus stworzył Pandorę i zesłał ją na ziemię razem z puszką, której zabronił otwierać.
Pewnego dnia ciekawość zwyciężyła i Pandora otworzyła puszkę.
Z puszki wyleciały plagi, smutki i wszelkie zło.
Jedyną dobrą w niej rzeczą była nadzieja.
Jason zapytał nas: "Co się dzieje, kiedy otwierasz puszkę i nie ma w niej nadziei?".
Przerwał na chwilę, wychylił się w prawo i zniknął.
Ten dobry, inteligentny młody człowiek z New Jersey popełnił samobójstwo.
Tego wieczora rozmawiałem z rodzicami Jasona. i przypuszczam, że nie wyglądało, jakbym dobrze sobie z tym radził, bo następnego dnia rabin rodziny zadzwonił, żeby sprawdzić co u mnie.
Rodzice Jasona poprosili go o to.
Skutki uboczne samobójstwa mają wpływ na wielu ludzi.
Co byście zrobili, gdyby, któryś krewny, przyjaciel lub ukochany
chciał popełnić samobójstwo?
Co byście powiedzielić?
Czy wiedzielibyście, co powiedzieć?
Z doświadczenia wiem, że nie chodzi tylko o mówienie ale i słuchanie.
Słuchanie ze zrozumieniem.
Nie kłóć się, nie obwiniaj, nie mów, że wiesz, jak się czują, bo pewnie nie wiesz.
Sama obecność może być tym, czego potrzebują.
Jeśli myślisz, że ktoś może mieć myśli samobójcze
nie bój się otwarcie zapytać.
Można na przykład powiedzieć: "Inni w podobnych okolicznościach myśleli o skończeniu życia; miewasz takie myśli?".
Konfrontacja zawczasu może uratować im życie i być punktem zwrotnym.
Innym znakami mogą być
poczucie beznadziei, przekonanie, że jest źle i nigdy się nie polepszy, bezradność, przekonanie, że już nic nie da się zrobić, wycofanie z życia towarzyskiego, utrata zainteresowania życiem.
Wpadłem na pomysł tej prezentacji kilka dni temu i chciałbym przeczytać email, który niedawno dostałem od pewnej kobiety.
Straciła syna 19 stycznia tego roku i napisała mi ten email kilka dni temu, mam jej zgodę i błogosławieństwo, aby go teraz wam przeczytać.
"Cześć Kevin, pewnie jesteś na konferencji TED.
Musi to być niesamowite doświadczenie.
Chyba muszę iść na most w ten weekend.
Chciałam ci dać znać.
Mam nadzieję, że przekażesz to wielu ludziom, wrócą z tym do domu, opowiedzą przyjaciołom, którzy opowiedzą swoim znajomym.
Nadal czuję się odrętwiała, ale coraz częściej uświadamiam sobie, że Mike nie wróci do domu.
Mike jechał z Petalumy do San Francisco, żeby z ojcem obejrzeć mecz 49ers 19 stycznia.
Nigdy tam nie dotarł.
Tego wieczora zadzwoniłam na policję w Petalumie i zgłosiłam jego zaginięcie.
Następnego ranka dwóch funkcjonariuszy przyjechało do mnie do domu.
Zameldowali, że samochód Mike'a znaleziono na moście.
Świadek widział, jak skacze z mostu o 13:58 poprzedniego dnia.
Bardzo dziękuję że wstawiasz się za osobami chwilowo zbyt słabymi by walczyć o siebie.
Kto nie był w życiu przygnębiony, nawet jeśli nigdy nie cierpiał na chorobę psychiczną.
Odebranie sobie życia nie powinno być takie łatwe.
Modlę się za waszą walkę.
Most Golden Gate powinien być przejściem przez naszą piękną zatokę, nie cmentarzem.
Powodzenia w tym tygodniu.
Vicky".
Nie wyobrażam sobie, ile odwagi będzie ją kosztować spacer tym mostem, ścieżką, którą obrał jej syn tego dnia.
Także odwagi, żeby żyć dalej.
Chciałbym przedstawić wam człowieka, którego nazywam nadzieją i odwagą.
11 marca 2005 roku odebrałem wezwanie do potencjalnego samobójcy na chodniku przy moście blisko północnej wieży, Podjechałem motocyklem na chodnik i zobaczyłem tego człowieka, Kevina Berthia stojącego na chodniku.
Na mój widok natychmiast pokonał ogrodzenie oddzielające pieszych i stanął na małej rurze, która oplata wieżę.
Przez następne 1,5 godziny słuchałem, jak Kevin mówił o swojej depresji i rozpaczy.
Tego dnia Kevin postanowił przejśc przez to ogrodzenie i dać życiu jeszcze jedną szansę.
Kiedy Kevin wrócił pogratulowałem mu.
"To nowy początek, nowe życie".
Zapytałem go jednak, co sprawiło, że wrócił i dał nadziei i życiu drugą szansę.
Wiecie, co powiedział?
"Wysłuchałeś mnie, pozwoliłeś mi mówić i słuchałeś".
Krótko po tym zdarzeniu otrzymałem list od matki Kevina, mam go przy sobie i chciałbym go wam przeczytać.
"Szanowny Panie Briggs, nic nie wymaże wydarzeń z 11 marca, ale jest pan jednym z powodów, dla których Kevin jest nadal z nami Wierzę, że Kevin szukał pomocy.
Stwierdzono u niego chorobę psychiczną, z której jest właściwie leczony.
Zaadoptowałam go, gdy miał zaledwie 6 miesięcy, całkowicie nieświadoma, że ma genetyczne obciążenie.
Na szczęście teraz wiemy.
Kevin się naprostował, jak sam mówi.
Dziękujemy Bogu za ciebie.
Z wielkim długiem wdzięczności, Narvella Berthia".
Na końcu dodała: "P.S. Kiedy pojechałam do szpitala tego dnia, do karty pacjenta wpisali pańskie nazwisko.
Nieźle się namęczyłam, żeby to sprostować".
Dzisiaj Kevin jest kochającym ojcem i czynnym członkiem społeczeństwa.
Otwarcie mówi o wydarzeniach tamtego dnia i swojej depresji w nadziei, że jego historia zainspiruje innych.
Samobójstwo nie jest tylko czymś, z czym się zetknąłem w pracy.
To coś osobistego.
Mój dziadek popełnił samobójstwo przez otrucie.
Ten czyn, zakończył jego ból ale pozbawił mnie możliwości poznania go.
Tak działa samobójstwo.
Większość samobójców i tych, co je rozważają nie myśli o krzywdzeniu innych.
Chcą tylko zakończyć swój ból.
Zwykle realizują to na 3 sposoby: sen, narkotyki bądź alkohol albo śmierć.
W trakcie pracy przyjąłem i brałem udział w setkach zgłoszeń do ludzi chorych psychicznie i zgłoszeń samobójczych, mających miejsce przy moście.
Ze wszystkich zdarzeń straciłem tylko dwie osoby, o dwie za dużo.
Jedną był Jason.
Drugim mężczyzna, z którym rozmawiałem przez godzinę.
W tym czasie uścisnął mi dłoń trzykrotnie.
Przy ostatnim popatrzył na mnie i powiedział.
"Kevin, przykro mi, ale muszę odejść".
I skoczył.
Okropne, absolutnie okropne.
Ale chcę wam powiedzieć, że większość ludzi,
z którymi rozmawiamy na moście nie popełnia samobójstwa.
Ponadto ta garstka, która skoczyła i przeżyła i może o tym opowiadać, 1 czy 2%, większość z nich mówiła że sekundę po puszczeniu poręczy wiedzieli, że popełnili błąd i chcieli żyć.
Powtarzam ludziom, że most nie tylko łączy Marin z San Francisco, ale także łączy ludzi.
Ta łączność, ten most który tworzymy powinien być
celem każdego z nas.
Samobójstwu można zapobiec.
Jest pomoc.
Jest nadzieja.
Dziękuję bardzo.
Świat czyni cię kimś, kim nie jesteś, ale wewnętrznie wiesz kim jesteś i ta kwestia pali cię w sercu.
Jak się stać tym kimś?
Mogę być w tym nieco wyjątkowa, ale nie jestem sama, wcale nie jestem sama.
Kiedy zostałam modelką, czułam, że spełniłam marzenie, którego pragnęłam od dzieciństwa.
Mój wygląd zgadzał się z prawdziwym ja, wewnętrznym ja.
Z przyczyn, które omówię za chwilę, kiedy patrzę na to zdjęcie, wtedy myślała: Geena udało ci się, zrobiłaś to, wreszcie dopięłaś swego.
Ale zeszłego października zdałam sobie sprawę, że dopiero zaczynam.
Każdy jest szufladkowany przez rodzinę, religię, społeczeństwo, nasz moment w historii, nawet przez własne ciała.
Niektórzy mają odwagę nie godzić się na ograniczenia narzucane przez kolor skóry, czy przekonania otaczających ich osób.
Tacy ludzie zawsze są zagrożeniem dla status quo, tego co jest akceptowane.
W moim przypadku, przez ostatnie dziewięć lat niektórzy moi sąsiedzi, przyjaciele, współpracownicy, nawet agenci nie znali mojej historii.
W przypadku tajemnicy mówi się o ujawnieniu.
Oto moje.
Po urodzeniu nadano mi płeć męską na podstawie moich narządów płciowych.
Pamiętam, że jako pięciolatka chodziłam po domu na Filipinach w T-shircie na głowie.
Mama pytała: "Dlaczego nosisz ten T-shirt na głowie?".
"Mamo, to moje włosy, jak u dziewczynki".
Wiedziałam wtedy jak się określić.
Płeć zawsze była uważana za fakt, coś niezmiennego, ale teraz wiemy, że jest bardziej płynna, złożona i tajemnicza.
Z uwagi na sukces nie miałam odwagi, by podzielić się swoją historią.
Nie dlatego, że uważałam się za złą osobę, ale wobec tego jak traktuje się tych, którzy chcą się wyłamać.
Każdego dnia jestem wdzięczna za to, że jestem kobietą.
Mam mamę, tatę i rodzinę, którzy zaakceptowali to, kim jestem.
Wielu nie ma takiego szczęścia.
Azjatycka kultura posiada długą tradycję celebracji płynnej tajemnicy płci.
Jest buddyjska bogini współczucia.
Jest hinduska bogini hidźrów.
Kiedy miałam osiem lat, byłam na Filipinach na fieście ku czci tych tajemnic.
Stałam tuż przy scenie i pamiętam jak wyszła piękna kobieta tuż przede mną.
Pamiętam, że w coś we mnie drgnęło, taką kobietą chciałam zostać.
Kiedy miałam 15 lat, nadal ubierając się jak chłopak, spotkałam kobietę nazywającą się T.L. Prowadzi ona konkurs piękności dla osób transpłciowych.
Tej nocy zapytała mnie: "Dlaczego nie dołączysz do konkursu?".
Przekonała mnie, że jeśli wezmę udział, wniesie za mnie wpisowe i da mi stroje.
Tamtej nocy zajęłam pierwsze miejsce w kategorii kostium kąpielowy i suknia wieczorowa, a także zajęłam drugie miejsce wśród ponad 40. kandydatek.
Ta chwila zmieniła moje życie.
Nagle wprowadzono mnie do świata konkursów piękności.
Niewielu może oznajmić, że pierwszą pracą było zostanie miss kobiet transpłciowych, ale biorę to na siebie.
Od 15. do 17. roku życia brałam udział w najbardziej prestiżowych konkursach, ale i w konkursach na tyłach ciężarówki, a czasem na chodniku obok pola ryżowego.
Kiedy padało, a często pada na Filipinach, organizatorzy musieli przenieść konkurs do czyjegoś domu.
Doświadczyłam życzliwości obcych ludzi, szczególnie gdy podróżowaliśmy do odległych prowincji Filipin.
Ale co najważniejsze, poznałam w tym środowisku moich najlepszych przyjaciół.
W 2001 roku moja mama, która przeprowadziła się do San Francisco, oznajmia o przyjęciu mojego wniosku na pobyt, że mogę się przenieść do Stanów.
Opierałam się.
Powiedziałam: "Mamo, dobrze się bawię.
Jestem z przyjaciółmi, uwielbiam podróżować, być miss piękności".
Ale dwa tygodnie później zakomunikowała: "Wiesz, że przeprowadzka do Stanów oznacza zmianę imienia i symbolu płci?".
To wszystko, co chciałam usłyszeć.
To moja mama powiedziała mi, by dodać dwa "e" do mojego imienia.
Była także przy mnie, gdy miałam operację w Tajlandii w wieku 19 lat.
Ciekawe, że w wiejskich rejonach Tajlandii przeprowadza się najbardziej prestiżowe, bezpieczne i skomplikowane zabiegi.
Wówczas w Stanach Zjednoczonych trzeba było dokonać zabiegu przed zmianą imienia i oznaczenia płci.
W 2001 zamieszkałam w San Francisco i pamiętam, jak spojrzałam na prawo jazdy z imieniem Geena i oznaczeniem płci K. To była niesamowita chwila.
Dla niektórych dokument uprawnia do prowadzenia auta czy do kupna alkoholu, ale mnie dawał prawo do życia, poczucia godności.
Moje lęki nagle zmalały.
Czułam, że mogę spełniać swoje marzenie, zamieszkać w Nowym Jorku i zostać modelką.
Wielu nie ma takiego szczęścia.
Myślę tu o Ayli Nettles.
Jest z Nowego Jorku, to młoda kobieta, która odważnie żyła w zgodzie ze sobą, ale nienawiść położyła kres jej życiu.
Dla większości osób z mojego środowiska to rzeczywistość, w jakiej żyjemy.
Nasz odsetek samobójstw jest dziewięć razy wyższy niż w ogólnej populacji.
Każdego 20 listopada obchodzimy międzynarodowe święto, Dzień Pamięci Osób Transgender.
Stoję na tej scenie przez wzgląd na ludzi, którzy walczyli i stawiali czoła niesprawiedliwości.
To Marsha P. Johnson i Sylvia Rivera.
Dziś, dokładnie w tej chwili, następuje moje prawdziwe ujawnienie się.
Nie mogę dłużej żyć w swojej prawdzie dla siebie samej.
Chcę zrobić co w mojej mocy, by pomóc innym żyć w ich prawdzie bez wstydu i przerażenia.
Stoję tu odsłonięta, by pewnego dnia nie był potrzebny Dzień 20 Listopada.
Dzięki prawdzie zaakceptowałam siebie.
Czy wy też to zrobicie?
Dziękuję bardzo.
Dziękuję.
Kathryn Schulz: Geena, króciutkie pytanie.
Ciekawa jestem, co byś powiedziała, szczególnie rodzicom, a szerzej także przyjaciołom, rodzinom, każdemu kto styka się z dzieckiem lub osobą zmagającą się i niepogodzoną z nadaną im płcią.
Co powiedziałabyś członkom rodziny takiej osoby, jak być dobrą, troskliwą i życzliwą rodziną dla kogoś takiego?
Geena: Po pierwsze, to błogosławieństwo, że mam wsparcie, szczególnie mamy i rodziny, które samo w sobie jest tak potężne.
Pamiętam, że gdy udzielałam wskazówek młodym transpłciowym kobietom, czasem dzwoniły i mówiły, że rodzice tego nie akceptują, brałam telefon i prosiłam mamę, by zadzwoniła do tej kobiety.
Czasem to działa, czasem nie.
Tożsamość płciowa jest po prostu sednem naszego jestestwa.
Wszystkim nam nadano płeć po urodzeniu, więc staram się prowadzić dialog na temat tego, że czasem płeć nadana nie pasuje do nas, więc powinna być przestrzeń, by ludzie mogli ją sami określić.
To dialog, który powinniśmy prowadzić z rodzicami, kolegami.
Ruch osób transpłciowych jest na samym początku drogi, jeśli zestawić go z powstaniem ruchu homoseksualistów.
Wciąż jest wiele do zrobienia.
Chodzi o wzajemne zrozumienie.
Powinna istnieć pewna ciekawość oraz przestrzeń do zadawania pytań.
Ufam, że i wy będziecie mi sprzyjać.
KS: Dziękuję, to było piękne.
GR: Dziękuję.
W wielu społeczeństwach patriarchalnych i plemiennych ojcowie są znani dzięki swoim synom.
Ja jestem jednym z nielicznych ojców, który jest znany dzięki swojej córce i jestem z tego dumny.
Malala zaczęła walkę o edukację i o swoje prawa w 2007 roku.
Kiedy w 2011 roku została uhonorowana pakistańską nagrodą pokojową dla młodzieży, stała się bardzo znaną i popularną nastolatką w swoim kraju.
Wcześniej była znana jako moja córka, teraz ja jestem znany jako jej ojciec.
Panie i panowie, jeśli spojrzymy na historię ludzkości, historia kobiet jest naznaczona niesprawiedliwością, nierównością, przemocą i wyzyskiem.
Zwróćcie uwagę na fakt, że w społeczeństwach patriarchalnych od samego początku narodziny dziewczynki nie są powodem do świętowania.
Nie jest mile widziana ani przez ojca, ani przez matkę.
Sąsiedzi przychodzą i współczują matce, nikt nie gratuluje ojcu.
Matka czuje się bardzo niezręcznie z powodu urodzenia dziewczynki.
Gdy po raz pierwszy rodzi dziewczynkę, czuje smutek.
Gdy na świat przychodzi druga dziewczynka, jest zszokowana.
Oczekując narodzin syna, gdy na świat przychodzi trzecia dziewczynka, czuje się niczym kryminalistka.
Nie tylko matka cierpi.
Jej nowo narodzona córka, dorastając, również cierpi.
Mając pięć lat, zamiast iść do szkoły, zostaje w domu, podczas gdy jej bracia rozpoczynają edukację.
Do dwunastych urodzin jej życie jest dość spokojne.
Może się bawić, spotykać z koleżankami na podwórku i poruszać po mieście wolna jak ptak.
Jednak gdy staje się nastolatką, gdy kończy 13 lat, nie ma prawa wyjść z domu bez męskiej eskorty.
Jest zamknięta w czterech ścianach.
Już nie jest wolną jednostką.
Staje się tak zwanym honorem ojca, braci i całej rodziny.
A jeśli popełni czyn niezgodny z kodeksem moralnym, może zostać zabita.
Co ciekawe, tak zwany kodeks moralny wpływa nie tylko na życie dziewczynki.
Zmienia także życie mężczyzn w rodzinie.
W pewnej rodzinie z siedmioma córkami i jednym synem, syn musiał wyemigrować, by zarobić na utrzymanie siedmiu sióstr i rodziców, bo uważałby za upokorzenie, gdyby siostry nauczyły się zawodu, opuściły dom i zarobiły na własne utrzymanie.
Ten brat poświęca swoją radość życia i szczęście sióstr na ołtarzu tak zwanego honoru.
Jest jeszcze jedna norma w społeczeństwie patriarchalnym.
Posłuszeństwo.
Dobra dziewczynka powinna być bardzo cicha, bardzo pokorna i bardzo uległa.
Takie są wymogi.
Wzorowa dziewczynka powinna być bardzo cicha.
Powinna się nie odzywać i akceptować decyzje ojca, matki i starszyzny, nawet jeśli się z nimi nie zgadza.
Jeśli wychodzi za mąż za mężczyznę, którego nie lubi, albo za starca, musi to zaakceptować, ponieważ nie chce być uważana za nieposłuszną.
Jeśli wychodzi za mąż młodo, musi to zaakceptować, w przeciwnym razie będzie uznana za nieposłuszną.
Do czego to prowadzi?
Według słów poetki: bierze ślub, idzie do łóżka, a potem rodzi więcej synów i córek.
Ironią jest fakt, że ta matka uczy tego samego posłuszeństwa własną córkę, a własnych synów tego samego honoru.
I tak zamyka się błędne koło.
Panie i panowie, ciężka sytuacja milionów kobiet może się zmienić, jeśli zaczniemy myśleć inaczej, jeśli kobiety i mężczyźni będą myśleć inaczej, jeśli kobiety i mężczyźni w społeczeństwach plemiennych i patriarchalnych w krajach rozwijających się złamią kilka norm rodzinnych i społecznych, jeśli obalą dyskryminujące przepisy prawne systemu w ich państwach, które są sprzeczne z podstawowymi prawami kobiet.
Gdy Malala przyszła na świat i po raz pierwszy, uwierzcie mi, szczerze mówiąc nie lubię noworodków, ale kiedy spojrzałem jej w oczy, uwierzcie mi, poczułem się niezwykle dumny.
Na długo przed jej narodzinami zastanawiałem się nad imieniem i byłem zafascynowany legendarną bohaterką walczącą o wolność w Afganistanie.
Nazywała się Malalai z Maiwand i to po niej nazwałem swoją córkę.
Kilka dni po narodzinach Malali przyszedł mój kuzyn i przez czysty przypadek przyniósł ze sobą drzewo genealogiczne.
Drzewo genealogiczne rodziny Yousafzai.
Popatrzyłem na nie, przedstawiało 300 lat naszej historii.
Ale gdy spojrzałem dokładnie, byli tam sami mężczyźni, wziąłem więc do ręki długopis, narysowałem linię idącą od mojego imienia i napisałem "Malala".
Gdy podrosła, gdy miała cztery i pół roku, przyjąłem ją do mojej szkoły.
Możecie pytać, po co mówię o przyjęciu dziewczynki do szkoły?
Tak, muszę o tym wspomnieć.
To może być oczywiste w Kanadzie, w Stanach, w wielu krajach rozwiniętych, ale w biednych krajach, w społeczeństwach patriarchalnych i plemiennych jest to duże wydarzenie w życiu dziewczynki.
Zapisanie do szkoły oznacza uznanie jej osoby i imienia.
Przyjęcie do szkoły oznacza, że wkroczyła do świata marzeń i aspiracji, gdzie może odkrywać swój potencjał na przyszłe życie.
Mam pięć sióstr i żadna z nich nie mogła pójść do szkoły.
Zdziwi was to, ale kiedy dwa tygodnie temu wypełniałem wniosek o kanadyjską wizę, przy rubryce dotyczącej rodziny nie mogłem sobie przypomnieć nazwisk kilku sióstr.
A powodem było to, że nigdy nie widziałem ich imion i nazwisk na żadnych oficjalnych dokumentach.
Dlatego też ceniłem swoją córkę.
To, czego mój ojciec nie mógł dać moim siostrom, swoim córkom, ja postanowiłem zmienić.
Doceniałem inteligencję i błyskotliwość córki.
Zachęcałem ją, by ze mną siedziała, gdy przychodzili do mnie znajomi.
Zachęcałem ją, by chodziła ze mną na różne spotkania.
Starałem się wszczepiać w jej osobowość te wszystkie dobre wartości.
Ale nie tylko u Malali.
Przekazywałem te wartości w mojej szkole zarówno dziewczynkom, jak i chłopcom.
Używałem edukacji do wyzwolenia.
Uczyłem moje dziewczynki, uczyłem moje uczennice, by oduczyły się zasady posłuszeństwa.
Uczyłem moich uczniów, by oduczyli się zasady pseudo-honoru.
Drodzy bracia i siostry, staraliśmy się o więcej praw dla kobiet i walczyliśmy o więcej miejsca dla kobiet w społeczeństwie.
Ale natknęliśmy się na nowe zjawisko.
To było zabójcze dla praw człowieka, a w szczególności dla praw kobiet.
To była talibanizacja.
Oznacza ona całkowitą negację uczestnictwa kobiet w aktywności politycznej, ekonomicznej i społecznej.
Setki szkół zamknięto.
Dziewczynkom zakazano chodzić do szkoły.
Kobietom nakazano nosić chusty i zakazano im chodzić na bazary.
Muzycy byli uciszani, dziewczęta były bite, a piosenkarzy mordowano.
Miliony ludzi cierpiały, ale tylko garstka protestowała.
To było najbardziej przerażające, gdy otaczają cię tacy ludzie, którzy mordują i biją, a ty walczysz o swoje prawa.
To jest naprawdę przerażające.
Mając 10 lat, Malala się sprzeciwiła i zawalczyła o swoje prawo do nauki.
Napisała pamiętnik na blogu BBC, sama się zgłosiła do filmu dokumentalnego New York Timesa i przemawiała korzystając z każdego możliwego kanału.
Jej głos był najsilniejszy.
Roznosił się po całym świecie.
To dlatego talibowie nie mogli dłużej tego tolerować.
9 października 2012 Malala została postrzelona w głowę z bliskiej odległości.
Dla mnie i rodziny był to koniec świata.
Świat zmienił się w wielką czarną dziurę.
Gdy moja córka była na granicy życia i śmierci, wyszeptałem żonie na ucho: "Czy powinienem się winić za to, co się przydarzyło mojej i twojej córce?".
A ona powiedziała mi: "Proszę, nie obwiniaj się.
Walczyłeś w słusznej sprawie.
Ryzykowałeś życiem za prawdę, pokój i edukację.
Zainspirowałeś córkę i przyłączyła się do ciebie.
Oboje szliście dobrą drogą i Bóg będzie ją chronił".
Te słowa wiele dla mnie znaczyły i więcej nie zadałem tego pytania.
Gdy Malala była w szpitalu i bardzo cierpiała, miała silne bóle głowy, bo nerw twarzowy był uszkodzony, widziałem smutek na twarzy żony.
Ale córka nigdy nie narzekała.
Zwykła nam mówić: "Dobrze mi z moim krzywym uśmiechem i z paraliżem twarzy.
Będzie dobrze, nie martwcie się".
Była naszą pociechą i nas pocieszała.
Drodzy bracia i siostry, nauczyła nas wytrwałości w trudnych chwilach.
Miło mi wam powiedzieć, że będąc ikoną walki o prawa dzieci i kobiet, Malala jest jednocześnie jak każda szesnastolatka.
Płacze, gdy nie dokończy zadania domowego, kłóci się z braćmi i bardzo się z tego cieszę.
Ludzie pytają mnie, czym wyróżnia się mój wychowanie, że Malala jest taka odważna, pewna siebie i opanowana?
Odpowiadam: "Nie pytajcie, co zrobiłem, pytajcie, czego nie zrobiłem".
Nie podciąłem jej skrzydeł, to wszystko.
Dziękuję bardzo.
Dziękuję.
Bardzo dziękuję.
Dziękuję.
Osiemnaście lat temu miałam operację mózgu i od tamtego czasu nauka o mózgu stała się moją prywatną pasją.
Z zawodu jestem inżynierem.
Na początku chcę wyjaśnić, że ostatnio dołączyłam do grupy Moonshot z Google, gdzie kieruję działem badawczym w Google X, a badania mózgu, o których opowiem, są pracą, którą wykonałam przed dołączeniem do Google i poza Google.
Operacja mózgu zostawia swoiste piętno.
Czy nadal jesteś inteligentna?
Jeśli nie, to czy możesz odzyskać inteligencję?
Po operacji brakowało części mojego mózgu i musiałam się z tym pogodzić.
Nie była to istota szara, ale martwy środek maziowatej części, który syntezuje kluczowe hormony oraz neuroprzekaźniki.
Zaraz po operacji musiałam zadecydować, jakie ilości ponad tuzina silnych substancji zażywać każdego dnia, ponieważ gdybym nie wzięła nic, umarłabym w ciągu kilku godzin.
Każdego dnia, od osiemnastu lat, staram się dobrać odpowiednie kombinacje substancji chemicznych, i zażyć je, aby przeżyć.
Było kilka sytuacji podbramkowych.
Na szczęście, w głębi serca lubię eksperymentować i zdecydowałam, że będę eksperymentować, by odnaleźć optymalniejsze dawki, ponieważ nie ma tu określonej drogi ze wszystkimi szczegółami.
Zaczęłam próbować różnych mieszanek i zaskoczyło mnie, jak niewielkie zmiany dawek radykalnie zmieniają moje odczucie siebie, poczucie tego, kim jestem, co myślę, jak zachowuję się w stosunku do ludzi.
Było jedno dramatyczne wydarzenie.
Przez kilka miesięcy próbowałam dawek i substancji typowych dla dwudziestolatka.
Zaskoczyło mnie to, jakie miałam myśli.
Cały czas byłam rozgniewana, nieprzerwanie myślałam o seksie i uważałam, że jestem najmądrzejszą osobą na całym świecie.
Oczywiście w rzeczywistości spotkałam facetów o takim podejściu lub może ich stonowane wersje.
Zachowywałam się trochę ekstremalnie.
Jednak największą niespodzianką było to, że nie starałam się być arogancka.
Naprawdę się starałam, z nutką niepewności, rozwiązać stawiane przede mną problemy, ale to nie wychodziło.
Nie dawałam rady.
Zmieniłam dawki.
Myslę, że ten eksperyment pozwolił mi inaczej zrozumieć mężczyzn i to, przez co mogą przechodzić, a moje relacje z mężczyznami sporo się od tamtego czasu poprawiły.
Próbowałam, za pomocą eksperymentów z hormonami, neuroprzekaźnikami itd., odzyskać z powrotem moją inteligencję po chorobie i operacji, swoje kreatywne myślenie, przepływ pomysłów.
Myślę głównie obrazami, one stały się kluczowym wskaźnikiem: jak połączyć obrazy mentalne, których używam jako sposobu szybkiego prototypowania moich pomysłów, testując różne, nowe pomysły, odgrywając scenariusze.
Myślenie tego rodzaju nie jest nowe.
Filozofowie tacy jak Hume, Kartezjusz i Hobbes myśleli podobnie.
Uważali, że obrazy mentalne i idee to tak naprawdę to samo.
Do dziś jest to przedmiotem sporu, toczą się debaty na temat działania umysłu, jednak dla mnie to proste: obrazy mentalne, dla większości z nas, są kluczowe dla twórczego i kreatywnego myślenia.
Po kilku latach dostroiłam się i mam mnóstwo wspaniałych, niezwykle żywych obrazów mentalnych o dużej złożoności, które przedstawiają moje myślenie logiczne.
Obecnie pracuję nad tym, jak przenieść obrazy mentalne z mojego umyslu na ekran komputera w szybszy sposób.
Czy wyobrażacie sobie reżyserkę filmową, która może użyć swojej wyobraźni do wyreżyserowania stworzonego przez nią świata?
Lub muzyka wydobywającego muzykę "z głowy"?
Istnieje tu niewiarygodny potencjał dla osób twórczych, które mogłyby dzielić się ideami z prędkością światła.
Brakującym ogniwem, w drodze do tego jest zwiększenie rozdzielczości systemów skanowania mózgu.
Pokażę, dlaczego jesteśmy blisko celu, dzieląc się z wami ostatnimi eksperymentami z dwóch przodujących grup w neurobiologii.
Obie używały technologii fMRI, czynnościowego rezonansu magnetycznego,
aby przedstawić obraz mózgu.
Tutaj jest zbiór skanów mózgu opracowanych przez Giorgia Ganisa i jego kolegów z Harvardu.
Lewa kolumna przedstawia skan mózgu osoby patrzącej na obraz.
Środkowa kolumna przedstawia skan tej samej osoby wyobrażającej sobie, że widzi ten sam obraz.
Z kolei prawa kolumna została stworzona przez odjęcie środkowej kolumny od lewej, ukazując, że różnica jest bliska zeru.
Badanie powtórzono na wielu różnych osobach, z mnóstwem różnych obrazów i zawsze z podobnymi wynikami.
Różnica pomiędzy widzeniem obrazu, a wyobrażeniem sobie, że się go widzi, jest bliska zeru.
Pokażę jeszcze jeden eksperyment z laboratorium Jacka Gallanta z Uniwersytetu z Berkeley.
Udało się rozkodować fale mózgowe w rozpoznawalne, ruchome obrazy.
Zaraz to wyjaśnię.
W tym eksperymencie osobom pokazywano setki godzin filmów na YouTube, podczas których robiono skany mózgów, aby stworzyć potężny zbiór reakcji mózgu na sekwencje filmowe.
Następnie pokazywano nowy film z nowymi obrazami, nowymi ludźmi, nowymi zwierzętami, i robiono nowy skan.
Komputer, używając tylko danych ze skanu mózgu, rozkodowywał nowy skan, pokazując, co według niego dana osoba w tej chwili ogląda.
Po prawej widać, jak zgadywał komputer, po lewej – prezentowany klip.
To niewiarygodne.
To jest tak blisko!
Musimy tylko zwiększyć rozdzielczość.
Pamiętajcie, że gdy widzicie obraz i gdy wyobrażacie sobie ten sam obraz, tworzy to taki sam skan mózgu.
Dokonano tego z najwyższą rozdzielczością dostępną w systemach skanowania mózgu; ich rozdzielczość wzrosła ponad tysiąckrotnie w ostatnich kilku latach.
Żeby zobrazować to lepiej, trzeba zwiększyć rozdzielczość jeszcze tysiąc razy.
Jak tego dokonać?
Jest wiele różnych technik.
Jedna z nich to otworzenie czaszki i wprowadzenie elektrod.
Nie popieram tego.
Obecnie omawia się wiele nowych technik obrazowania, niektóre nawet sama zaproponowałam, jednak w obliczu ostatnich sukcesów MRI trzeba najpierw zadać pytanie: "Czy to już koniec tej technologii?".
Według konwencjonalnej wiedzy, jedynym sposobem na zwiększenie rozdzielczości są większe magnesy, ale na tym etapie większe magnesy oferują niewielki przyrost rozdzielczości, nie tysiąckrotny, którego potrzebujemy.
Mam pomysł: zamiast tworzyć większe magnesy zróbmy magnesy lepsze.
Są nowe przełomy w nanotechnologii, których zastosowanie w strukturach magnetycznych może dać całkiem nowe klasy magnesów, i za pomocą tych magnesów będzie można określić bardzo szczegółowe wzory pól magnetycznych wewnątrz mózgu, a używając ich, moglibyśmy stworzyć przypominające hologramy struktury interferencji i uzyskać dokładną kontrolę nad wieloma wzorami, przez zmiany ustawień, jak widać tutaj.
Można stworzyć bardziej skomplikowane struktury za pomocą nieznacznie różnych ustawień, tak jak robi się wzorki spirografem.
Dlaczego to ważne?
Wiele wysiłku włożonego przez lata w MRI doprowadziło do stworzenia wielkich, olbrzymich magnesów, prawda?
Obecnie jednak większość postępów w rozdzielczości pochodzi z pomysłowego i mądrego kodowania, i dekodowania rozwiązań z transmiterów częstotliwości radiowych z zakresu FM, i odbiorników w systemach MRI.
Spróbujmy, zamiast jednorodnego pola magnetycznego, ułóżyć złożone wzory magnetyczne jako dodatek do częstotliwości radiowych z zakresu FM.
Wskutek połączenia wzorów magnetycznych z wzorami częstotliwości radiowych FM możemy osiągnąć olbrzymi wzrost informacji wyodrębnianych w pojedynczym skanie.
Do tego można dodać naszą ciągle rosnącą wiedzę na temat struktury mózgu i pamięci, i tak uzyskać tysiąckrotny wzrost, którego potrzebujemy.
Przy użyciu fMRI będzie można zbadać nie tylko przepływ natlenionej krwi, ale również hormony i neuroprzekaźniki, o których mówiłam, a może nawet bezpośrednio aktywność neuronową, co jest niedoścignionym marzeniem.
Będziemy mogli zobrazować nasze myśli bezpośrednio na nośniku cyfrowym.
Wyobrażacie sobie porzucenie języka i komunikowanie się wyłącznie przy użyciu myśli?
Do czego bylibyśmy wówczas zdolni?
Czy będziemy w stanie sprostać prawdzie pochodzącej z niefiltrowanych ludzkich myśli?
Natłok informacji w sieci to przy tym to nic wielkiego.
To bardzo ważne pytania.
To może być narzędzie do wspomagania naszego myślenia i zdolności porozumiewania się.
To samo narzędzie może doprowadzić do znalezienia lekarstwa na chorobę Alzheimera i inne podobne schorzenia.
Nie mamy wyboru, musimy otworzyć te drzwi.
Nie podam wam daty.
Czy zdarzy się to w ciągu 5 czy 15 lat?
Trudno wyobrazić sobie, żeby trwało to dłużej.
Wspólnie musimy się nauczyć, jak postawić kolejny krok.
Dziękuję.
Opowiem wam dziś o "wychodzeniu z szafy".
Nie tylko w tradycyjnym znaczeniu, czyli o ujawnianiu orientacji seksualnej.
Sądzę, że wszyscy mamy swoje metaforyczne "szafy".
Twoim brzemieniem może być wyznanie komuś miłości, przyznanie się, że jest się w ciąży, oznajmienie, że masz raka i wszelkiego typu inne trudne rozmowy, które musimy w życiu odbyć.
Ujawnianie się to po prostu trudna rozmowa i choć jej temat może być bardzo różny, samo uczucie skrywania tajemnicy i jej ujawniania jest uniwersalne.
To straszne, nieprzyjemne przeżycie, jednak trzeba się go podjąć.
Kilka lat temu pracowałam w South Side Walnut Cafe, miejscowej restauracji.
Przechodziłam wtedy przez kolejne fazy nasilenia lesbijskiej bojowości.
Nie goliłam pach, cytowałam teksty Ani Difranco jak ewangelię.
Zależnie od tego, czy miałam luźne spodnie i tego, jak dawno goliłam głowę, często byłam zaskakiwana pewnym pytaniem, zadawanym szczególnie przez dzieci: "Jesteś chłopcem czy dziewczynką?".
Zapadała wtedy niezręczna cisza.
Zaciskałam mocniej zęby, mocniej ściskając dzbanek z kawą.
Ich tata z zakłopotaniem szeleścił gazetą, a mama karciła dziecko chłodnym spojrzeniem.
Nic wtedy nie odpowiadałam, ale w środku się gotowałam.
Doszło do tego, że podchodząc do stolików z dziećmi między 3 a 10 rokiem życia, już szykowałam się do walki.
To okropne uczucie.
Przyrzekłam sobie, że następnym razem się odezwę.
Że odbędę tę trudną rozmowę.
Za kilka tygodni znów do tego doszło.
"Jesteś chłopcem czy dziewczynką?"
Znajoma cisza, jednak wtedy byłam gotowa.
Już miałam dać im pełen wykład o feminizmie.
Miałam cytaty z Betty Friedan.
Miałam cytaty z Glorii Steinem.
Nawet miałam w zanadrzu kawałek z "Monologów waginy".
Wzięłam głęboki wdech i zobaczyłam wpatrzoną we mnie 4-letnią dziewczynkę w różowej sukience.
Żadne wyzwanie feministek na pojedynek, zwykłe dziecko z pytaniem: "Jesteś chłopcem czy dziewczynką?".
Znów wzięłam głęboki oddech, przykucnęłam przy niej i powiedziałam: "Wiesz, to trochę skomplikowane.
Mam krótkie włosy, tak jak chłopcy, noszę chłopięce ubrania, lecz jestem dziewczyną.
Znasz to uczucie, gdy czasem wolisz włożyć różową sukienkę, a czasem wolisz wygodną piżamę?
Ja właśnie wolę wygodne piżamy".
Dziecko spojrzało mi głęboko w oczy i bez chwili zastanowienia odparło: "Moja ulubiona piżama jest fioletowa w rybki.
Czy mogę prosić naleśnika?".
I to wszystko.
Po prostu: "OK, jesteś dziewczyną.
Co z tym naleśnikiem?".
To była najłatwiejsza ze wszystkich trudnych rozmów w moim życiu.
Czemu?
Bo Naleśnikowa Dziewczynka i ja byłyśmy wobec siebie autentyczne.
Jak wielu z nas, żyłam w wielu szafach, i najczęściej ich ściany okazywały się tęczowe.
Jednak w środku, w ciemności, ciężko stwierdzić, jaki ściany mają kolor.
Wiesz tylko, jak to jest się ukrywać.
Tak naprawdę moja tajemnica nie różni się od twojej, czy twojej.
Mogę dać wam 100 powodów, dla których moje ujawnienie się było trudniejsze niż twoje, ale trudność to nie jest rzecz względna.
Trudne znaczy trudne.
Kto powie, że ogłoszenie bankructwa jest trudniejsze, niż przyznanie się do zdrady?
Kto mi powie, że trudniej się ujawnić, niż powiedzieć 5-latkowi o rozwodzie?
Nie ma "trudniejszego", jest tylko "trudne".
Trzeba przestać porównywać nasze trudności z trudnościami innych, żeby poczuć się lepiej lub gorzej z naszym brzemieniem.
Trzeba po prostu sobie współczuć, bo wszystkim jest trudno.
W pewnym momencie życia każdy siedzi w szafie.
W szafie czujemy się bezpiecznie, choćby w porównaniu z tym, co czeka po drugiej stronie drzwi.
Ale chcę wam powiedzieć, że nieważne, z czego są zbudowane ściany, w szafie żyć się nie da.
Dzięki.
Wyobraźcie sobie siebie sprzed 20 lat.
Ja miałam koński ogon, sukienkę bez ramiączek i buty na wysokim obcasie.
Nie byłam lesbijką-wojowniczką, gotową do walki z każdym 4-latkiem w kawiarni.
Byłam sparaliżowana strachem, zwinięta w kącie mojej czarnej jak smoła szafy, ściskałam swój lesbijski granat.
Nie mogłam się ruszyć, bo sama myśl o tym była przerażająca.
Rodzina, przyjaciele, obcy ludzie.
Spędziłam całe życie, próbując ich nie zawieść.
A teraz postawiłam świat na głowie.
I to celowo.
Paliłam strony tego scenariusza życia, którego tak długo się trzymaliśmy.
Ale jeśli nie rzucisz swojego granatu, on cię zabije.
Jeden z moich rzutów granatem był na weselu mojej siostry.
Po raz pierwszy większość obecnych wiedziała, że jestem lesbijką.
Wykonując obowiązki druhny, w czarnej sukience i butach na obcasach, chodziłam między stołami, aż dotarłam do przyjaciół rodziców, którzy znali mnie od lat.
Po chwili rozmowy jednak z kobiet krzyknęła: "Kocham Nathana Lane'a!".
I zaczął się wyścig o to, kto lepiej kojarzy homo-środowisko.
"Byłaś w tej gejowskiej dzielnicy Castro?"
"Tak, mamy przyjaciół w San Francisco".
"Nigdy tam nie byliśmy, ale podobno jest tam bajecznie".
"Znasz mojego fryzjera, Antonia?
Jest naprawdę dobry i nie widziałam go nigdy z dziewczyną".
"Ash, jaki jest twój ulubiony serial telewizyjny?
Bo nasz ulubiony to "Will i Grace".
Wiesz, kogo kochamy?
Jacka.
Jack jest naszym ulubieńcem".
Wtedy jedna z kobiet, zbita z tropu, desperacko chcąc okazać swoje wsparcie, dać mi do zrozumienia, że jest po mojej stronie, w końcu wyrzuciła z siebie: "A mój mąż czasem nosi różowe koszule!"
Stanęłam wtedy przed wyborem, tak jak wszyscy, którzy rzucają granat.
Mogłam wrócić do swojej dziewczyny i homo-stolika, wykpić tamte odpowiedzi, napiętnować ich zaściankowość i to, że nie umieją dopiąć politycznie poprawnych standardów, które osobiście stawiałam, albo mogłam wczuć się w ich sytuację, zrozumieć, że może to było dla nich bardzo trudne, że podjecie i prowadzenie tej rozmowy było dla nich rodzajem wyjścia z szafy.
Łatwo było wytknąć ich niedostatki.
Trudniej było zaakceptować ich, jacy są, i uznać ich starania.
Przecież nie można nikogo prosić o więcej, niż żeby postarał się, jak potrafi.
Jeżeli chcecie być z kimś szczerzy, musicie być gotowi na szczerość drugiej strony.
Trudne rozmowy nadal nie są moją mocną stroną.
Spytajcie dowolną z moich dziewczyn.
Ale robię postępy i przestrzegam, jak to nazywam, trzech zasad Naleśnikowej Dziewczynki.
Mówię o perspektywie gejów i lesbijek, ale tak naprawdę ujawnienie się, wyjście z dowolnej "szafy", dla każdego jest takie samo.
Po pierwsze: bądźcie prawdziwi.
Zdejmijcie zbroję.
Nie udawajcie, bądźcie sobą.
Dzieciak z kawiarni nie miał zbroi, tymczasem ja szykowałam się do walki.
Jeżeli chcecie, by ktoś był z wami szczery, to musi wiedzieć, że wy też cierpicie.
Po drugie: bądźcie bezpośredni.
Bez owijania w bawełnę.
Wiesz, że jesteś gejem czy lesbijką, więc powiedz to.
Nie mów rodzicom, że "może" jesteś gejem, bo zaczną mieć nadzieję, że to się zmieni.
Nie dawajcie im złudnej nadziei.
I po trzecie, najważniejsze...
Nie przepraszajcie za to, kim jesteście.
Mówicie przecież najgłębszą prawdę.
Nigdy za to nie przepraszajcie.
Może kogoś po drodze zraniliście, wtedy owszem, przeproście za to, co zrobiliście, ale nie przepraszajcie za to, kim jesteście.
Niektórzy ludzie mogą być zawiedzeni, jednak to ich sprawa, nie wasza.
To ich oczekiwania na wasz temat, a nie wasze.
To ich historia, nie wasza.
Jedyna opowieść warta uwagi to ta, którą wy chcecie napisać.
Następnym razem, gdy znajdziecie się w czarnej jak smoła szafie, ściskając granat, wiedzcie, że wszyscy znają to uczucie.
Może czujecie się samotni, ale nie jesteście sami.
Wiemy, że to trudne, ale potrzebujemy was poza szafą, nie ważne, co ona kryje w waszym przypadku, gdyż zapewniam, że są inni, wyglądający na świat przez dziurki od klucza swoich szaf, czekający na kolejną odważną duszę, która wyważy swoje drzwi.
Więc bądźcie tą osobą i pokażcie światu, że szafa nas nie utrzyma i że w szafie człowiek nie może tak naprawdę żyć.
Dziękuję, Boulder.
Miłej nocy.
Czym jest inteligencja?
W historii postrzegania inteligencji wyróżnia się cytat Edsgera Dijkstry: "Pytanie czy maszyna potrafi myśleć brzmi równie interesująco jak to, czy łódź podwodna potrafi pływać".
Ten tekst miał być krytyką pionierów informatyki, np. Alana Turinga.
Patrząc wstecz na inspirujące innowacje, które pozwoliły na budowę pływających i latających maszyn, odkrywamy, że było to możliwe jedynie poprzez zrozumienie podstawowych fizycznych mechanizmów pływania i lotu.
Kilka lat temu stworzyłem projekt, chcąc zrozumieć podstawowe mechanizmy rządzące inteligencją.
Cofnijmy się o krok i zacznijmy od eksperymentu myślowego.
Załóżmy, że jesteście kosmitami, nieznającymi ziemskiej biologii, układów nerwowych i inteligencji, lecz macie świetne teleleskopy i żyjecie bardzo długo, więc możecie obserwować Ziemię przez miliony, a nawet miliardy lat.
Zauważacie coś dziwnego.
Przez tysiąclecia Ziemia jest bombardowana asteroidami, aż w pewnym momencie, około roku 2000 naszej ery asteroidy na kursie kolizyjnym z Ziemią zamiast w nią uderzyć, zmieniają kurs lub wybuchają przed kolizją.
Jako Ziemianie wiemy, że powodem jest próba ocalenia nas samych.
Chcemy zapobiec kolizji.
Lecz jako obcy, bez wiedzy o ziemskiej inteligencji, musielibyście stworzyć teorię fizyczną, tłumaczącą tajemniczy koniec demolowania powierzchni planety przez asteroidy.
Tak samo należy podejść do zrozumienia fizycznej natury inteligencji.
W rozpoczętym kilka lat temu projekcie badałem wiele wątków z różnych dziedzin nauki, wskazujących na jeden podstawowy mechanizm inteligencji.
Np. w kosmologii są różne dowody na dopasowanie wszechświata do rozwoju inteligencji, szczególnie do rozwoju uniwersalnych stanów maksymalizujących różnorodność możliwych przyszłości.
W kwestii gier, np. w Go - pamiętamy jak w 1997 Deep Blue IBMa pokonał Garriego Kasparova w szachy - mało osób wie, że przez ostatnie 10 lat w Go, grze dużo bardziej wymagającej ze względu na liczbę możliwych kombinacji, też wystąpiła przewaga komputerowych graczy z identycznego powodu: najlepsze techniki komputerów grających w Go maksymalizują liczbę opcji w dalszym etapie rozgrywki.
W planowaniu ruchu robotów jest wiele technik wykorzystujących możliwości robotów tak, by zmaksymalizować zakres działania w celu wykonania zadania.
Rozpatrując powyższe wątki, dawno spytałem: czy można wydobyć z tego fundamentalny mechanizm inteligencji?
Czy istnieje równanie opisujące inteligencję?
Myślę, że tak.
[F = T ∇ Sτ].
Oto najbliższy jaki znam odpowiednik E = mc² dla inteligencji.
To twierdzenie o zależności, gdzie inteligencja jest siłą F, działającą by maksymalizować przyszły zakres możliwości lub pozostawiać otwarte opcje przy sile T i różnorodności dostępnych przyszłości S, w horyzoncie czasowym, tau.
Inteligencja nie chce być na uwięzi.
Chce maksymalizować spektrum możliwości i pozostawiać otwarte opcje.
Konsekwencją tego równania jest pytanie: co można z tym zrobić?
W czym się to sprawdza?
Czy odnosi się do ludzkiej i sztucznej inteligencji?
Oto film demonstrujący kilka niesamowitych zastosowań tego równania.
Według nowych badań, wszechświaty nieuporządkowane, o wysokiej entropii, bardziej sprzyjają rozwojowi inteligentnych istot, takich jak my.
A co jeśli kosmologiczny związek między entropią a inteligencją wskazuje na głębszą więź?
Jeśli inteligencja nie tylko koreluje z produkcją długoterminowej entropii, lecz się z niej wywodzi?
By to zbadać, opracowaliśmy Entropicę, silnik programu do maksymalizacji produkcji długoterminowej entropii w dowolnym systemie.
Entropica zdała testy na inteligencję dla zwierząt, grała w ludzkie gry i zarabiała pieniądze na giełdzie, bez żadnych instrukcji.
Oto Entropica w akcji.
Tak jak utrzymujący równowagę człowiek, Entropica utrzymuje kij w równowadze, używając wózka.
Niezwykłe, bo nie miała takiego zadania.
To była jej decyzja.
Ta umiejętność znajdzie zastosowanie w robotyce humanoidalnej i technologiach wspomagających.
Jak zwierzęta używają dostępnych narzędzi, by dostać się do szczelin, Entropica z własnej inicjatywy przesunęła dysk reprezentujący zwierzę, by za pomocą małego dysku, dotrzeć do miejsca z trzecim dyskiem i zmienić jego położenie.
Takie użycie narzędzi można zastosować w przemyśle i rolnictwie.
Zwierzęta współpracują, by zdobyć pokarm pociągając przeciwne końce sznura.
Entropica robi podobnie.
Umiejętność współpracy niesie implikacje dla planowania gospodarczego i innych dziedzin.
Entropica ma zastosowanie w wielu dziedzinach.
Np. tu sama ze sobą gra w Pongo, co pokazuje jej potencjał w grach.
Tu tworzy nowe połączenia w sieci społecznej, gdzie kontakt wciąż się urywa, utrzymując dobrze połączoną sieć.
Ta umiejętność ma zastosowanie w służbie zdrowia, energetyce i dla inteligencji.
Tu Entropica nawiguje flotą statków, odkrywając i wykorzystując Kanał Panamski, dając dostęp od Atlantyku do Pacyfiku.
Na tej zasadzie można jej użyć w obronności, logistyce i transporcie.
Tu Entropica spontanicznie odkrywa i wykorzystuje strategię kupowania tanio i sprzedawania drogo na symulowanej giełdzie, wykładniczo zwiększając majątek.
Zarządzanie ryzykiem znajdzie zastosowanie w finansach i ubezpieczeniach.
Alex: Zobaczyliście, że różne ludzkie, inteligentne, poznawcze zachowania, np. użycie narzędzi, chodzenie w pionie i współpraca wynikają z tego jednego równania, maksymalizującego przyszłe możliwości działania systemu.
Jest w tym sporo ironii.
Od początków użycia słowa "robot" w sztuce "RUR", istnieje hipoteza, że po stworzeniu inteligentnych maszyn nastąpi cybernetyczny bunt.
Maszyny powstaną przeciw nam.
Może jednak przez ten czas odwrotnie postrzegaliśmy cybernetyczny bunt.
Maszyny wpierw nie staja się inteligentne, a potem ogarnie je mania przejęcia świata.
Przeciwnie, chęć kontrolowania możliwych przyszłości jest bardziej fundamentalna niż inteligencja, która może być wynikiem chęci przejęcia kontroli, nie odwrotnie.
Kolejną konsekwencją jest wyznaczanie celu.
Pytają mnie, w jaki sposób ta zdolność wynika z powyższych struktur?
Oto odpowiedź - to podobne do drogi przez tunel.
Zwężenie w obszarze twej przyszłości, prowadzi do późniejszego osiągnięcia wielu różnych celów, lub inwestowanie w papiery wartościowe, ograniczające krótkoterminową płynność, by na dłuższą metę zwiększyć majątek, wyznacza cele wynikające z chęci zwiększenia przyszłych możliwości.
Richard Feynman, znany fizyk, napisał, że gdyby ludzka cywilizacja została zniszczona i możemy przekazać potomnym jedną myśl, by pomóc w odbudowie cywilizacji, byłaby to myśl, że materia składa się z drobnych elementów, które przyciągają się, gdy są oddalone i odpychają, gdy są blisko.
Moja myśl dla potomności, pomocna w tworzeniu sztucznej inteligencji lub zrozumieniu ludzkiej, brzmi: Inteligencję należy postrzegać jako proces fizyczny maksymalizujący przyszłe możliwe działania i unikający ograniczeń.
Bardzo dziękuję.
