Pred 18 rokmi som bola na operácii mozgu
a odvtedy sa pre mňa výskum mozgu
stal osobnou vášňou.
V skutočnosti som inžinierka.
A ako prvé mi dovoľte povedať, 
že som sa nedávno pridala
ku skupine Google Moonshot,
kde som bola v skupine v Google X
zameranej na zobrazovania,
a tá práca o mozgoch,
o ktorej dnes hovorím,
je práca, ktorú som robila,
než som sa pridala ku Googlu
a úplne mimo Googlu.
No a teraz, keď máte po operácii mozgu,
zostane na vás stopa.
Ste stále chytrí?
A ak nie, môžete sa znovu stať chytrým?
Po mojej neurooperácii
mi chýbala časť mozgu
a ja som sa s tým musela vyrovnať.
Nebola to sivá hmota,
ale tá mazľavá časť úplne v strede,
ktorá vyrába kľúčové hormóny
a neuroprenášače.
Hneď po mojej operácii
som sa musela rozhodnúť,
koľko ktorých z tuctu
silných chemikálii budem brať každý deň,
pretože ak by som nebrala nič,
umrela by som do pár hodín.
A teraz každý deň už 18 rokov –
každý jeden deň –
som sa musela pokúsiť zvoliť si
kombináciu chemikálii
a skúsiť ich získať,
aby som zostala nažive.
Už bolo niekoľko kritických momentov.
Ale našťastie som srdcom pokušiteľka,
a tak som sa rozhodla experimentovať
s cieľom nájsť viac optimálnych dávkovaní,
pretože nie je jasný návod,
ktorý by bol dosť podrobný.
Začala som skúšať rôzne kombinácie
a ohúrilo ma,
ako malé zmeny v dávkovaní
dramaticky zmenili môj cit
o tom, kto som, moje zmýšľanie,
moje správanie voči ľuďom.
Jeden naozaj dramatický prípad:
niekoľko mesiacov som skúšala dávkovanie
a chemikálie typické pre
muža, dvadsiatnika,
a ohúrilo ma, ako sa mi zmenili myšlienky.
(smiech)
Bola som stále nahnevaná,
stále som rozmýšľala o sexe,
myslela som si, že som najmúdrejšia osoba
na celom svete a –
(smiech)
samozrejme počas života
som stretla takých chalanov,
alebo možno ich o niečo slabší odvar.
Bola som niečo ako extrém.
Ale prekvapením pre mňa bolo,
že som sa nesnažila byť arogantnou,
v skutočnosti som sa snažila,
s trochou neistoty,
vyriešiť problém predo mnou,
ale tak to jednoducho nevyšlo.
Takže som to nezvládala.
Zmenila som dávkovanie.
Ale táto skúsenosť, myslím, mi dala
nové uznanie voči mužom
a cez čo si asi prechádzajú
a odvtedy som lepšie
vychádzala s mužmi.
Čo som sa snažila robiť,
keď som upravovala tieto hromóny
a neuroprenášače, bolo,
že som skúšala,
po mojej chorobe a operácii,
získať späť svoju inteligenciu,
moje kreatívne myšlienky, niť myšlienok.
A rozmýšľam hlavne v obrazoch,
preto sa to pre mňa stalo
kľúčovým meradlom,
ako dostať tieto mentálne obrazy,
ktoré používam ako spôsob
rýchleho prototypovania
mojich myšlienok,
skúšala som nové myšlienky o veľkosti,
prehrávala som scenáre.
Tento spôsob rozmýšľania nie je nový.
Filozofovia ako Hume a Descartes a Hobbes
videli veci podobne.
Mysleli si, že mentálne obrazy a nápady
sú vlastne tá istá vec.
Dnes to veľa ľudí spochybňuje
a veľa debatuje o tom, ako pracuje myseľ,
ale pre mňa je to jednoduché:
Mentálne obrazy, pre väčšinu z nás,
sú najdôležitejšie vo vynaliezavom 
a kreatívnom myslení.
Takže po niekoľkých rokoch
som sa upravila a mávam veľa skvelých,
naozaj živých mentálnych obrazov, 
veľmi sofistikovaných
a s analytickým pozadím.
Takže teraz ďalej pracujem na tom,
ako dostať tieto mentálne
obrazy z mojej mysle
na obrazovku počítača rýchlejšie.
Viete si predstaviť, napríklad
filmovú režisérku, ktorá môže použiť
len svoju predstavivosť na to,
aby režírovala svet pred sebou?
Alebo hudobníka, ktorý dostane
hudbu zo svojej hlavy?
Je veľa skvelých možností, ako by takto
mohli kreatívni ľudia
zdieľať veci rýchlosťou svetla.
A pravdou je, že jediným východiskom,
ako toto dosiahnuť,
je zlepšovanie rozlíšenia systémov
skenovania mozgu.
Dovoľte mi ukázať vám,
prečo si myslím, že sme skoro tam.
Podelím sa s vami o dva nedávne pokusy
od dvoch najlepších neurovedeckých skupín.
Obe použili technológiu fMRI –
funkčnú technológiu obrazovej
magnetickej rezonancie –
ktorou vyobrazili mozog,
no a toto je set skenov mozgu 
od Giorgia Ganisa
a jeho kolegov na Harvarde.
Stĺpik na ľavej strane ukazuje sken mozgu
osoby pozerajúcej na obraz.
Stredný stĺpik ukazuje sken mozgu
tej istej osoby,
ako si predstavuje pozeranie
na ten istý obraz.
A pravý stĺpik vznikol
odčítaním stredného stĺpiku od ľavého,
ukazujúc takmer nulový rozdiel.
Toto zopakovali na množstve rôznych ľudí
s množstvom rozdielnych obrazov,
vždy s podobným výsledkom.
Rozdiel medzi videním obrazu
a predstavovaním si, že ho vidíte,
je takmer nulový.
A teraz mi dovoľte ukázať vám iný pokus,
tento je z laboratória Jacka Gallanta
z kalifornského Berkeley.
Tu, boli schopní dekódovať mozgové vlny
do rozoznateľných vizuálnych polí.
Takže mi to dovoľte predviesť.
V tomto pokuse ľuďom ukázali
stovky hodín videí z YouTube,
kým im skenovali mozgy,
aby vytvorili rozsiahlu knižnicu
ich mozgov reagujúcich
na úseky videí.
Potom im ukázali film s novými obrazmi,
novými ľuďmi, novými zvieratami
a nahrali nový set skenov.
Počítač používajúci len údaje
zo skenov mozgu,
dekódoval ten nový sken,
ktorým ukázal, čo si myslí, 
že osoba naozaj videla.
Na pravej strane vidíte tip počítača,
a na ľavej ukázaný klip.
Padne vám z toho sánka.
Sme tak blízko k tomu,
aby sme to naozaj dokázali.
Potrebujeme len zvýšiť rozlíšenie.
A teraz si pamätajte, že keď vidíte obraz
v porovnaní s predstavou
toho istého obrazu,
vytvorí to rovnaký sken mozgu.
Toto bolo urobené s najvyšším rozlíšením,
aké dnes skenery mozgu dosahujú,
a ich rozlíšenie sa zvýšilo
asi tisíckrát v posledných pár rokoch.
Naďalej potrebujeme zvýšiť rozlíšenie
asi tisíckrát,
aby sme získali hlbší náhľad.
Ako to urobíme?
Existuje na to množstvo techník.
Jedným spôsobom je otvoriť
vašu lebku a vložiť do nej elektródy.
Za to ja nie som.
Je množstvo obrazových techník,
ktoré sa navrhujú, niektoré aj mnou,
ale po nedávnom úspechu MRI,
najprv sa musíme opýtať,
je toto koniec tejto technológie?
Bežná múdrosť hovorí, že jediný spôsob,
ako dostať vyššie rozlíšenie, je
s väčšími magnetmi,
ale momentálne väčšie magnety
ponúkajú len malé zlepšenia v rozlíšení,
nie tisícnásobné, aké potrebujeme.
Posúvam vám tento nápad:
miesto väčších magnetov
urobme lepšie magnety.
V nanovede sú nové
prelomové technológie,
ktoré keď aplikovali
na magnetické štruktúry,
vytvorili úplne novú kategóriu magnetov,
a s týmito magnetmi môžme predložiť
veľmi detailné vzory magnetických polí
cez mozog,
ktorých použitím naozaj vytvoríme
akoby holografické,
prelínajúce sa štruktúry,
ktorými dosiahneme presné ovládanie
mnohých vzorov,
ako je zobrazené tu, posúvaním vecí.
Môžme vytvoriť oveľa
komplikovanejšie štruktúry
s trochu odlišnými usporiadaniami,
akoby sme tvorili špirálovité vzory.
No prečo na tom záleží?
Veľa snáh na MRI počas rokov
šlo na vyrábanie naozaj veľkých,
naozaj obrovských magnetov, však?
Ale napriek tomu
väčšina súčasných zlepšení
v rozlíšení vlastne pochádza
z dômyselne šikovných kódovacích
a dekódovacích riešení
v FM rádio prenášačoch a prijímačoch
v systémoch MRI.
Ale tiež miesto rovnakých
magnetických polí
zrušme štruktúrované magnetické vzory
v prospech FM rádiových frekvencii.
Takže kombináciou magnetických vzorov
so vzorom FM rádio frekvencií
získame výrazné zvýšenie množstva
informácií, ktoré môžeme získať
z jediného skenu.
Navyše s využitím
našich rastúcich vedomostí
o štruktúre mozgu a pamäte,
aby sme dosiahli tisícnásobné
zväčšenie, ktoré potrebujeme.
A použitím fMRI by sme mali dokázať zmerať
nielen tok okysličenej krvi,
ale aj hormóny a neuroprenášače,
o ktorých som hovorila,
a možno dokonca nasmerovať
nervovú aktivitu,
čo je zatiaľ len snom.
Budeme schopní prehodiť naše nápady
rovno na digitálne prostriedky.
Viete si predstaviť, že by sme 
dokázali premostiť jazyk
a komunikovali priamo
s ľudskou myšlienkou?
Čoho by sme potom boli schopní?
A ako sa naučíme vyrovnať s pravdivými,
nefiltrovanými ľudskými myšlienkami?
Myslíte si, že internet bol veľký.
Toto sú veľké otázky.
Môže to byť neodolateľný nástroj
na zosilnenie nášho myslenia a
komunikačných schopností.
A v skutočnosti ten istý nástroj
môže viesť k vyliečeniu
Alzheimera a podobných chorôb.
Máme málo iných možností,
ako otvoriť tieto dvere.
Napriek tomu, vyberte si rok –
stane sa to o 5 či 15 rokov?
Je ťažké predstaviť si,
že by sa to stalo oveľa neskôr.
Musíme sa naučiť, ako sa tam dostať naraz.
Ďakujem.
(potlesk)
