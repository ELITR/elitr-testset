Pane předsedo. SEPA je velice dobrá iniciativa, která nepochybně zvýší efektivitu přeshraničních plateb. A roztříštěný trh se stane jednotným, což umožní zase klientům, aby mohli provádět platby vůči komukoliv v této oblasti s pomocí jednoho souboru platebních nástrojů. Dále bude také možné odepisovat vlastně celkové náklady na převody kapitálu po celém regionu. Což je zhruba 2 až 3 procenta v současné době hrubého domácího produktu. Musíme si uvědomit, že hlavním cílem SEPA je vytvořit skutečně vnitrostátní neboli vnitřní platební oblast v Evropě. A abychom dosáhli toho cíle, není to samozřejmě vůbec lehké, zejména když musíme jako vždy bohužel hledat kompromis mezi různými zájmy. Vše evropské bankovní komunity. Je to velice nákladný proces. I vypracování standardu SEPA a samozřejmě, že dnes v poslední době vůbec banky mají veliké starosti. Je třeba udělat analýzu a myslím si, že je třeba co nejrychleji nastavit realistický harmonogram. Je velice důležité, aby tady byl právně závazný termín pro vytvoření závazných nástrojů SEPA. Jak právě bylo řečeno, je nepřijatelné, že dnes ještě neexistuje žádný konkrétní harmonogram. Představa, že vnitrostátní standardy by měli běžet současně se standardy SEPA je protiproduktivní a neefektivní. Proto doufám, že vy pane komisaři, vznesete jistotu do toho křehkého sektoru a že zajistíte, že skutečně tady bude finální datum pro migraci na nástroje SEPA. 