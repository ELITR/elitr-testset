Děkuji Vám, pane předsedo. Všichni se shodneme na tom, že pan Kaddáfí byl vrah. Souhlasím s panem Schulzem. Ale tak si říkám, proč v uplynulých letech představitelé EU se mu snažili dvořit. Mám tady obrázek pana Rompuye, kde je v té špatné společnosti. A tady pán Verhofstadt přijímá diktátora s vojenskými poctami. A tady pan Berlusconi, pane Cohn Bendite. Víme, že pan Berlusconi má rád polibky, ale tentokrát líbá špatného člověka. Nebo tady, paní Ashtonová, tady mám Vašeho bývalého šéfa, Tonyho Blaira. Opět se objímá s diktátorem. Souhlasím, že je třeba se setkávat s jinými lidmi než jsme my sami, ale nemusíme se s nimi oblíbávat ani objímat. My tady podporujeme zrůdu, která zabíjí lidi. Já myslím, že to je hanba pro Vás pro všechny. 