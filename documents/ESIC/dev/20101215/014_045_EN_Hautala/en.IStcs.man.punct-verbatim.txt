Předsedo, já bych chtěla reagovat na to, co zde zdůraznila celá řada řečníků. Týká se to práv křesťanů. Byla bych velice ráda, kdyby kolegové se věnovali také tomu, že velice často jsou pošlapávána práva i jiných náboženských skupin. Myslím si, že skutečně bychom měli se pokusit o to, abychom byli koherentní a abychom byli důvěryhodní. Proto si myslím, že bychom neměli v žádném případě používat dvojí měřítka. Doufám, že Evropský parlament se bude této zásady držet. Dále bych se chtěla zeptat paní baronky Ashtonové, jestli bude reagovat na všechny ty nové otázky a na ty věci související s novou strukturou tak, jak vznikne v té vnější službě. 