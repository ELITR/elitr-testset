Děkuji, pane předsedo. V současné době tady je paradox. Většina evropských spotřebitelů je proti GMO proti geneticky modifikovaným potravinám. Přesto se ukazuje, že nakonec v samoobsluhách kupují tyto produkty. Prostě často proto, že třeba je to nečitelným způsobem vůbec na štítku zboží napsáno. Takže si to ani neuvědomí. Je tedy otázka označování potravin z hlediska přítomnosti či nepřítomnosti geneticky modifikovaných organismů. Situace je taková, že často jsou spotřebitelé na vnitřním trhu mýleni, zmateni, protože tady nejsou jasná... jasná pravidla pro označování. Někteří prostě ani tu informaci vůbec neposkytnou někteří výrobci. A tady je zapotřebí postupovat podle jednotných principů. A nikoliv podle toho, jak kdo se rozhodne věci označovat či neoznačovat. Musíme být transparentní a dát spotřebitelům možnost volby. Nechť tedy prosím Komise schválí ustanovení pro označování potravin v tomto smyslu. 