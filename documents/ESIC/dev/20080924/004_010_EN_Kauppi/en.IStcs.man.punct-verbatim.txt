Jak už říkal pan Nassauer, skupina PPE DE je spokojena s pracovním programem. Je to díky lepšímu procesu zapojení Evropského parlamentu do konzultací. A díky tomu se nám podařilo legislativní program zlepšit. Já zastupuji Hospodářský výbor, a proto bych se chtěla soustředit na první pilíř. Tedy na konkurenceschopnost, hospodářský růst a pracovní místa. Samozřejmě nyní bychom měli najít správnou odpověď na finanční krizi. My už jsme před ní měli poměrně dobrou legislativu a to, co budeme dělat nyní, by se mělo odvíjet od této legislativy. Možná bychom ji mohli někde vylepšit, ale nemyslím si, že je potřeba ji nějak radikálně měnit. Myslím, že bychom měli zvážit také možnost dobrovolných závazků a dobrovolných dohod. Víme, že celá řada hráčů na finančních trzích jsou globální. Nemůžeme jim až tolik nařizovat. Stejně tak víme, že máme Lamfalussyho proces, což je regulační rámec pro finanční trhy, a podporujeme jeho další rozvoj. Klimatické změny. Klimatické změny budou mít také velký vliv na hospodářský růst v Evropě. Neměli bychom vystupovat fundamentalisticky v této oblasti a říkat, že vrba musí jednat okamžitě bez podpory ostatních. Ten třicetiprocentní cíl omezení emisí také nebude stačit na zvrácení klimatických změn. Budeme muset uzavřít dohodu s ostatními. A snad na to přijde řada v Kodani. Neměli bychom se příliš trestat. Měli bychom se zasadit o globální protiklimatickou politiku. A dále malé a středně velké podniky. Ty jsou v Evropě velmi důležité a měli bychom v rámci sociálního balíčku brát ohled na jejich názory. Ten sociální balíček by neměl vést příliš velké zátěže těchto malých a středně velkých podniků. 