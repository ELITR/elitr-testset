Pane předsedo, jsem rád, že mohu promluvit v této významné debatě dnes dopoledne. Chtěl bych zdůraznit, jak důležitá je přeprava živých zvířat pro severovýchod Anglie. Jak říkal předseda zemědělského výboru, my bychom byli raději, kdyby k porážce zvířat docházelo na místě a kdyby se přepravovalo potom maso. Aby se to zpracovávalo mimo tu základnu, pokud je potřeba maso vůbec přepravovat. Ale na severozápadě máme hodně koní, hodně ovcí, hodně dobytka. Dochází k velké přepravě zvířat, k velkému pohybu zvířat. A já jsem byl poslancem našeho parlamentu osm let a neustále to tam byl problém. Pořád jsme se k tomu vraceli. Chodili za mnou mí voliči. A já říkám, že za posledních deset dvacet let se to nezlepšilo. Mám opravdu radost, že tato otázka byla předložena. Prvním rokem byl rok 2007. Zprávy měly být předloženy do června 2008. A já říkám, že máme skluz. Vyslechl jsem si pana komisaře. On říkal, že se zamyslí nad výhodami satelitního sledování. To je dobrý nápad. Ale já říkám, pane komisaři, že je nutné podle nařízení provádět tolik podrobných kontrol, a je to správně. Jedná se například o způsobilost zvířat k přepravě, o přepravní postupy, dopravní prostředky, mořské kontejnery, odpočinkové doby, prostor. To jsou všechno věci, které nemůžeme zjistit přes satelit. Tam potřebujeme podrobnou kontrolu a musíme se z toho poučit. A já bych byl býval doufal, že pan komisař nám řekne, kdy přesně chce předložit své návrhy a své závěry, co se týče implementace tohoto nařízení. Protože čím dřív se něco ke zlepšení situace udělá, tím lépe. Je skutečně politováníhodné, že zvířata v posledních dnech života stojí před takovými dlouhými cestami. Spotřebitelé chtějí, jako chtějí slepice a kuřata z volného výběhu, chtějí vidět, že lidsky zacházíme jako lidé i s ostatními zvířaty. A připlatí si za takové maso. Protože chtějí, abychom se starali o tato zvířata, která jsou natolik drahocenná a která potřebujeme, abychom uspokojili naše potřeby z hlediska potravy. 