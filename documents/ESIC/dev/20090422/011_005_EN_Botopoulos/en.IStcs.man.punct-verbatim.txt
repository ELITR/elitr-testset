Vážení kolegové. Toto je velice důležité rozhodnutí, ke kterému se chystáme. Socialistická skupina je pro odložení z několika důvodů. A je tady otázka důvěryhodnosti našeho Parlamentu. To je velmi důležitá otázka. My musíme hned od začátku říci, co Parlament může a co Parlament nemůže udělat. A to, co také musí udělat. Co musí udělat to je demokraticky kontrolovat účty Rady. I účty Rady. I přes případné gentlemanské dohody. To je prostě právě ta rovnováha mezi institucemi. Důležité je, abychom nedělali něco, co dělat jako Parlament nemůžeme. Ale současně je velice důležité, abychom řekli, že právě je naším právem mít přehled o účtech Rady, když jde o operativní výdaje Rady. A tyto operativní účty... Tady je třeba z toho skládat účty. A nic jiného nechceme dělat. My jenom říkáme: chceme udělat to, co je naší povinností. A třetím důvodem je respektování přípravy Lisabonské smlouvy. Velmi dobře víte, vážení kolegové, že Lisabonská smlouva tady jde do mnohem větší hloubky z hlediska ex tedy vnější politiky. Je tam daleko větší důraz na vnitřní společné politiky. A tady přece nyní musíme mít příležitost říci, jaká je úloha Parlamentu. A konečně poslední a možná nejdůležitější bod. To je transparentnost vůči občanům. Naší úlohou Parlamentu je skládat účty občanům. Nemůžeme a nesmíme říkat občanům, že tady nevíme o některých věcech. Že to je mimo demokratickou kontrolu Parlamentu. Takže z těchto čtyř velmi důležitých principiálních důvodů myslím, že musíme hlasovat pro odložení absolutoria. 