Děkuji, pane předsedo. Dva aktivisté Emin Abdulajev a Adnan Hadžizade byli odsouzeni k 2,5 letům a dvěma letům vězení v soudním přelíčení, které nebylo férové. Celá záležitost byla vymyšlená, protože jim pouze šlo o svobodu vyjadřování. Ázerbájdžánské orgány musí propustit vězně svědomí, které jsem zmínil, a to okamžitě a bezpodmínečně. Rada, Komise a členské státy Evropské unie musí zmiňovat otázky demokracie a lidských práv v jednání s ázerbájdžánskou vládou. Je třeba připomenout, že demokratizace je jedním z hlavních cílů východního partnerství. Ázerbájdžán spadá do této iniciativy. Ázerbájdžán musí splnit své závazky také jako člen Rady Evropy a partner Evropské unie. Děkuji. 