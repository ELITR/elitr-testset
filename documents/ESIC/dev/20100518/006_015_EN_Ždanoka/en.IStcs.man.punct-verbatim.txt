Já tady také budu hovořit o Schengenském informačním systému. Vážená paní předsedkyně, paní komisařko, vážení kolegové. Chci samozřejmě poděkovat panu Coelhovi za jeho vynikající práci. Dovolte mi, abych zdůraznila, že moje skupina od samého začátku velice opatrně přistupovala k SIS II s ohledem zejména na otázky ochrany údajů. Teď se zdá, že ta dlouhá sága SIS II zdaleka není ještě vyřešena. Stoupají náklady, jsou tady zdržení, ale pozitivní výsledky nevidíme. Není ani konsenzus ohledně vyhodnocení výsledků zkoušek, protože Francie, Německo a Fra Rakousko je nevidí jako úspěšné. Přístup zpravodaje je správný. Musíme si upřímně říci, že možná ten současný projekt selha selže a musíme hovořit o alternativách. Měli bychom také vyšetřit příčiny tohoto neúspěchu. Pokud máme investovat o třicet milionů euro více, pak Parlament potřebuje veškeré informace, aby mohl dát informovaný souhlas. Musíme také podržet Sunset doložku, protože nemůžeme celoživotně vkládat do toho peníze. Samozřejmě, že tady musí být určitá flexibilita, nicméně musíme mít jasně nastavená hodnoticí kritéria. A musíme být schopni rychle zareagovat, pokud by se zase náhodou něco zvrtlo. Děkuji. 