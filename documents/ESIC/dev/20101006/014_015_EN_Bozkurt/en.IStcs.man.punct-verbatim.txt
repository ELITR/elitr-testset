Děkuji. Děkuji pane předsedo. Ráda bych poděkovala paní zpravodajce, paní Fajon. V Bosně a Hercegovině mají lidé pocit, že jsou že jsou ve vězení. A zítra přijde den, kdy Evropský parlament vyšle jasný signál. A to v tom smyslu, že Albánie a Bosna a Hercegovina a jejich občané jsou v Evropské unii vítány. Tyto země splnily kritéria pro udělení bezvízového styku. Oni chtějí lépe kontrolovat svoji hranici hranice a chtějí lépe spolupracovat při boji proti přeshraničnímu organizovanému zločinu. Všechny tyto oblasti doznaly značného zlepšení. Zkušenost s bezvízovým stykem ukazuje, že vlády v těchto zemích byly ochotny velmi rychle provádět reformy. Spolupráce a efektivnost těchto reforem se mohou stát vzorem pro další země, které... Nebo další oblasti, které jsou nutné pro integraci do Evropské unie. Já se ale ptám, jestli není nejdůležitější to, že lidé budou mít konečně možnost navštívit svoje rodinné příslušníky. Protože Bosna a Hercegovina má největší diasporu v Evropské unii. Je to důležité pro lidi, pro studenty, protože oni musí mít evropskou perspektivu. Musí mít šanci překročit bariéry své vlastní země. Já doufám, že právě oni budou ve svých zemích podporovat tu politiku, která se bude stavět za lepší evropskou integraci. Nechtěli bychom tady v Evropě mít černou díru. Chtěli bychom těmto zemím dát bezvízový styk, který jsme jim slíbili pro případ, že splní kritéria. Pokud Komise a Parlament budou s bezvízovým stykem souhlasit, tak bude schválen. Já doufám, že i Rada dostojí svým závazkům. A že konečně občané Bosny a Hercegoviny a Albánie zjistí, že na konci tunelu existuje světlo. Děkuji. 