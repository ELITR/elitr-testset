Vážený pane předsedo, vážená paní komisařko, vážení kolegové. Budu hovořit o dohodě mezi EU a Gruzií. Hovořilo se o dvou dohodách a my na výboru libe jsme byli proti tomu a předložili jsme menšinové stanovisko. Protože v té dohodě je řada nejasností, které by se měly vlastně vyjasnit na společném readmisním výboru. Nejsou tam pojistky proti porušování základních práv. A zajištění vysokých standardů pro přijímání. Ty jsou v Gruzii velice nízké. Dochází v této zemi i k násilí z vlastně rasových a sexuálních důvodů. A je tady také problematika občanů Abcházie a Jižní Osetie, kteří vlastně nemají žádné defacto vazby na Gruzii. A teď ještě pár slov k té dohodě s Ruskem. Před třemi lety, když zpráva o usnadnění vízového styku mezi EU a Ruskem byla schválena, můj vlastní pozměňovací návrh, který uváděl, že požadavek na povinnou registraci je vážnou překážkou pro cestování mezi EU, Ruskem byl přijat. Tento pozměňovací návrh byl přijat. Ale bohužel od té doby se nic nezměnilo. A to je přitom velice zásadní pro mé voliče, kteří cestují do Ruska na soukromé návštěvy. Děkuji. 