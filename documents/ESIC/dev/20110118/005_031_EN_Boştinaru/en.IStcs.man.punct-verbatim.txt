Děkuji mnohokrát paní předsedající. Vážený pane komisaři, dohoda o stabilizaci a přidružení se Srbskem je dalším důležitým krokem v procesu integrace Srbska do EU. Hovoříme o zemi, jejíž pokrok v posledních letech je opravdu působivý. Myslím si, že politická a ekonomická integrace na základě této dohody bude dalším další podporou Srbska na cestě do EU. Nezapomínejme na důležitou úlohu Srbska na Západním Balkánu. Tato dohoda bude mít tedy pozitivní vliv nejenom na vztahy EU Srbsko, ale také na celý region. Díky tomu, že se zlepší jeho bezpečnost, stabilita, a rozvoj a položí se pevné základy procesu rozšiřování na Západním Balkánu. Doufám, že poté co Evropský parlament dá svá dá svou zelenou, bude moci tato dohoda být završena co nejrychleji. Proto prosím členské státy, aby zajistily, že proces ratifiki ratifikace proběhne hladce a rychle. 