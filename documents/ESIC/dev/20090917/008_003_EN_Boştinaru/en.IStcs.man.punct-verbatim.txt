Děkuji za slovo. Vážený pane předsedo, vážená paní komisařko Kunevová. Nejprve dovolte, abych vyjádřil veliké politování nad touto tragédií, která postihla Tchajwan 8. srpna a především soustrast se všemi oběťmi tohoto devastujícího neštěstí. Morakot je nejhorším tajfunem, který za 50 let postihl tento ostrov a který zabil asi 700 lidí a přinutil mnoho tisíc lidí k evakuaci. Mnoho lidí přišlo o své obydlí. Celé vesnice skončily pod bahnem. Čína zaslala pomoc obětem Tchajwanu. Jednak to byla Čínská vláda, která byla připravena pomoci, ale i soukromé organizace, různé podniky, asociace, sdružení, které pomáhaly Tchajwanu. A samozřejmě i Červený kříž. Čínská společnost začala provádět sbírku finanční pomoci, aby pomohli Tchajwanu. Podle posledních čísel Čína darovala obětem asi 1 miliardu juanů, což je asi 150 tis 150 milionů amerických dolarů. Velice důležitou roli v celé situaci hraje i několik stovek prefabrikovaných obydlí, které Čína poskytla Tchajwanu tak, aby poskytla přístřešky těm, kteří o ně přišli. Rád bych zdůraznil to, že Evropská unie, která podporuje politiku jednotné Číny, vítá tuto pomoc Číny, kterou poskytla Tchajwanu v této tragické situaci. Protože to poukazuje na zlepšení vztahů mezi těmito dvěmi zeměmi. A je jasné, že by to mohlo vést k lepší stabilitě celého regionu. Zároveň se domnívám, a tím končím své vystoupení, když se podíváme na rozsah celé tragédie, myslím si, že Evropská unie by měla využít solidaritu, jednu ze svých klíčových hodnot a poskytnout Tchajwanu dodatečný materiál, finanční pomoc tak, aby pomohla této zemi v obrovském úkolu, který ji čeká. To znamená, v rekonstrukci země. Děkujeme. 