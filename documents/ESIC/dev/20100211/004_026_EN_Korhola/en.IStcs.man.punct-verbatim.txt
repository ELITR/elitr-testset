Děkuji vám, paní předsedající. Když se podíváme na názory Evropského soudního dvora, Komise, Rady a Parlamentu v oblasti internetových hazardních her, tak je z toho možné vyvodit následující závěry. Prakticky všechny členské státy a parlamenty odmítají princip země původu a vzájemného uznávání v této oblasti. Protože to je výjimečná oblast a soud tento princip uznává, jak to bylo výslovně řečeno v jeho rozsudku z loňského září. Pro Komisi tento rozsudek znamená, že tím přichází o svůj hlavní argument, který používá v těchto dozorčích žalobách. Členské státy si tedy mohou stanovit své vlastní cíle v oblasti hazardních her a mohou definovat úroveň ochrany, kterou považují za přiměřenou u svých občanů. Rada a Evropský parlament již řadu let spolupracují na této úpravě. 2006 a 2007 by se dohodly na vyloučení hazardních her s působnosti směrnice o službách. Zpráva paní Schaldemose v loňském roce pogratulovala Radě za toto úsilí. A stejná linie byla přijata i španělským a švédským předsednictvím. Já jsem měla na starost tuto otázku za EPP. Chtěla bych se vás zeptat, pane komisaři, jestli sdělíte názor, že by Komise měla pomoci členským státům v boji proti všem nelegálním praktikám, tedy neschváleným nabídkám hazardních her spíše než utrácet čas a energii řešením otázek, které již byly zodpovězeny. A zajímalo mě, jak se k tomu postavíte. 