Děkuji, pane předsedající. Připojil bych se k paní De Keyserové a všem ostatním a prosazoval stejné stanovisko, ale obávám se, že to politické propojení, upgrade vztahu s jednou zemí sousedské politiky a s jednou zemí ve Středomoří vytváří precedens, který nevíme, jak dopadne. Nevíme, co z toho pro nás vzejde. Nemáme žádnou politickou kondicionalitu u bilaterálních vztahů v rámci politiky. Sousedství například v případě Maroka jsme nikdy nezmiňovali Západní Saharu a lidská práva v případě Egypta. Prostě u žádné země v oblasti Středomoří jsme takto nepostupovali. A já nechápu, proč tentokrát jsme zvolili takovéto politické podmiňování. Dále se domnívám, že čím více se zapojujeme do dialogu a spolupráce a čím více posilujeme důvěru, jak o tom hovořil pan ministr Jouyet, s kteroukoli z partnerských zemí, tím větší na tyto země máme vliv. Dnes jsme na to vrhli stín a nevím, jak jej odstraníme. A dále se domnívám, že tím dnešním postupem tedy stanovíme určitou podmínku. Řekli jsme, že to pouze odkládáme, že se k tomu vrátíme. Ale jak, kdy? Kdy uznáme situaci v Pásmu Gazy za uspokojivou tak, abychom se k tomuto hlasování vrátili? Paní Napoletano, vy jste hovořila o osadách. Je tady tolik dalších věcí, na které chceme vyvíjet pozitivní vliv. Kdy budeme z politického hlediska spokojeni. Dostatečně, tak abychom byli připraveni hlasovat o usnesení, o kterém hlasoval výbor a FED. 