Zadávání veřejných zakázek na stavební práce a prevence korupce
Společná zpráva o paralelní kontrole provedené českým Nejvyšším kontrolním úřadem (NKÚ) a německým Spolkovým účetním dvorem (BRH)
Úvod a přehled
Zadávání veřejných zakázek na zboží a služby veřejnými zadavateli je velmi důležité jak pro státní, tak pro soukromou sféru.
Úlohou státu je využívat veřejné zdroje co nejúčinněji a nejhospodárněji a zajistit korektní a regulovanou volnou soutěž.
V Evropské unii (EU) je zadávání veřejných zakázek klíčovým faktorem pro úspěch jednotného hospodářského prostoru.
EU ve svých předpisech stanovila limity, při jejichž překročení musí veřejný zadavatel splňovat určité požadavky, které mají zaručit široké a neomezené konkurenční prostředí v rámci celé EU.
Členské státy EU proto musí evropské zadávací právo transponovat do svých národních právních úprav a uvádět jej do praxe.
Česká republika i Německo tak již učinily.
Pro veřejné zakázky, které jsou hodnotově pod limity EU, zůstává regulace jejich zadávání v působnosti jednotlivých zemí.
Zadávání veřejných zakázek je navíc náchylné ke korupci s následným vysokým potenciálem škod.
Proto jsou zadavatelé povinni přijímat ve svých zadávacích řízeních rozumná opatření pro zamezení korupce a nekorektního zvýhodňování (prevence korupce).
V lednu 2011 se Nejvyšší kontrolní úřad České republiky (česká SAI – NKÚ) a Spolkový účetní dvůr Německa (německá SAI – BRH) dohodly na provedení paralelních kontrol v oblasti zadávacích řízení a prevence korupce u pozemních a dopravních staveb.
Spolupráce byla zaměřena i na oblast evropského zadávacího práva tak, jak bylo transponováno do národních legislativ.
Kontroly zahrnovaly i zadávání zakázek pod evropskými limity s cílem postihnout oblast prevence korupce.
Kontrolní zjištění obou nejvyšších kontrolních institucí jsou shrnuta ve společné zprávě, která je mimo jiné určena mezinárodním organizacím, jako je Mezinárodní organizace nejvyšších kontrolních institucí (INTOSAI).
Oblasti kontroly a kontrolované instituce
Hodnocení BRH vychází z plošných kontrol výše zmíněných oblastí, které byly provedeny u německých stavebních správ zodpovědných za federální dopravní a pozemní stavby v letech 2011 až 2012.
Hodnoceny byly například stavby dálnic a rozsáhlé projekty pozemního stavitelství.
BRH zahrnul do hodnocení i zjištění z minulých kontrol.
Hodnocení NKÚ vychází z kontrol provedených v průběhu let 2008 až 2012, které byly zaměřeny na stavby pozemních komunikací, železničních tratí, vodních projektů, velkých budov (nemocnice, kulturní zařízení, univerzity) a některé ostatní stavby v České republice.
V Německu je zadávání federálních veřejných zakázek většinou uskutečňováno zemskými stavebními správami.
V České republice nesou za zadávání veřejných zakázek v oblasti dopravní infrastruktury zodpovědnost státní instituce pro silniční a železniční stavitelství.
V oblasti pozemního stavitelství je zadávání veřejných zakázek realizováno subjekty, které jsou příjemci rozpočtových prostředků.
V obou zemích jsou také v jednotlivých fázích zadávacího řízení využívány služby externích odborníků.
Při hodnocení je nutno vzít v úvahu rozdíly v legislativě týkající se veřejných zakázek a zvláštnosti trhu v oblasti stavebnictví v obou zemích.
Struktura zákona o veřejných zakázkách v obou zemích
V Německu se průběh evropských zadávacích řízení řídí zákony a podzákonnými normami.
Zadávací řízení omezená pouze na Německo se řídí rozpočtovým právem a příslušnými správními akty .
Vnitřní administrativní pravidla obsahují četná dodatečná ustanovení jak pro evropská, tak pro národní zadávací řízení.
Další podrobnosti, týkající se požadavků evropského zadávacího práva a prevence korupce jsou zakotveny v tzv. zadávacích manuálech federální vlády, v nichž jsou požadavky rozvedeny nebo formulovány do větších podrobností s ohledem na právní precedenty v oblasti zadávacího práva.
V České republice se zadávání veřejných zakázek řídí zákonem o veřejných zakázkách a dalšími právními předpisy, které se týkají zakázek s hodnotou nad i pod evropskými limity.
Zadávací právo doznalo v roce 2012 podstatných změn.
Nová pravidla posílila transparentnost zadávacích postupů, otevřela prostor pro větší konkurenci a omezila příležitosti pro korupci v průběhu zadávacího řízení.
Základní aspekty zadávacího práva v obou zemích
Co se týká evropských zadávacích řízení, je nutno v obou zemích uplatňovat zejména otevřená a užší řízení.
V Německu jsou zakázky pod evropským limitem udělovány v souladu s národními předpisy (veřejná výzva k účasti v soutěži, omezená výzva k účasti, jednací řízení), ty jsou nicméně prakticky shodné s výše uvedenými podmínkami pro evropská zadávací řízení.
Veřejné zadávání v Německu je charakterizováno principem preference otevřených řízení (kde jsou zváni zájemci v evropském měřítku) a veřejných výzev k účasti (pouze v případě národních řízení).
V otevřených řízeních a při výzvě k účasti v soutěži může nabídku předložitn kterýkoliv zájemce.
Dalším významným znakem německého zadávacího práva je podpora malých a středních firem.
Toho je dosahováno především dělením celkové veřejné zakázky do obchodně specifických částí a dělením na dílčí zakázky.
Zadáváním zakázek rozdělených na tyto části je dávána šance na účast v řízení co největšímu množství zájemců.
Zmíněné dvě charakteristiky německého zadávacího práva představují časem prověřené nástroje pro získání dobré hodnoty za peníze.
V Německu je registrováno více než 330 000 stavebních firem s 1,9 milionu zaměstnanců.
V České republice je nutno aplikovat podmínky evropských řízení i v případech zadávání veřejných zakázek s hodnotou pod limitem EU.
Výjimku tvoří zjednodušené podlimitní řízení, kde zadavatel může použít méně náročné postupy.
V souladu s evropským právem zahrnuje české zadávací právo podmínky, za kterých je nutno zakázku zadat, aby byla zajištěna konkurence a dosažena výhodná cena.
Současná česká legislativa umožňuje zadavatelům vybrat si mezi otevřeným řízením a užším řízením.
V České republice je registrováno 85 000 stavebních firem, z nichž asi 1 900 má 20 a více zaměstnanců.
Celkový objem zakázek zadavatelů na veřejné práce a podíl jednotlivých druhů řízení v obou zemích
V roce 2011 dosáhl celkový objem stavebních prací v Německu částky 7 675 mld.
Kč, z čehož 1 138 mld. Kč (15 %) činil podíl veřejných zakázek, které kromě zakázek udělených federální vládou obsahovaly i zakázky udělené jednotlivými spolkovými zeměmi a municipalitami.
Celkový objem projektů spolkových silničních a pozemních staveb (bez výstavby železnic a vodních staveb) dosáhl částky 212,5 mld. Kč.
V roce 2011 bylo složení spolkových zakázek pozemních stavebních prací a dopravních staveb následující: 80,7 % otevřená řízení a veřejné výzvy; 12,7 % užší řízení a užší výzvy;
6,6 % jednací řízení a přímá zadávání zakázek; 33,2 % je podíl evropských zadávacích řízení.
Objem veřejných stavebních zakázek v České republice v roce 2011 dosáhl 118,6 mld. Kč , což bylo asi 25 % celkového objemu všech stavebních prací.
V roce 2009 dosáhl hodnoty 194,0 mld. Kč, což bylo 37 % celkového objemu.
Struktura typů zadávacích řízení v roce 2011: 65,1 % otevřená řízení; 14,3 % užší řízení; 9,5 % jednací řízení; 8,4 % zjednodušená řízení na podlimitní zakázky; 2,7 % ostatní řízení.
Uvedené údaje zahrnují veškeré veřejné zakázky na dodávky, služby a stavební práce zadané veřejnými zadavateli v roce 2011.
Zmíněná čísla ukazují, že: paralelní kontroly v obou zemích byly zaměřeny na podstatnou část veřejných zadávacích řízení; prevence korupce, kterou je nutno mít při zadávacích řízeních stále na zřeteli, má významný finanční dopad; otevřené význam. zadávací postupyn mají klíčový význam.
Shrnutí hlavních výsledků
NKÚ a BRH prováděly paralelní kontroly zadávání evropských zakázek na stavební práce s důrazem na prevenci korupce ve svých zemích.
Kontroly byly zaměřeny na porovnání právní úpravy v obou zemích a EU a na realizaci veřejných zakázek v oblasti pozemních a dopravních staveb.
Dále jsou uvedena klíčová zjištění:
Směrnice EU o zadávání veřejných zakázek byla transponována do národních práv obou zemí (body 1. a 3.1).
Prevence korupce není pouze cílem směrnice EU, ale národních zadávacích pravidel obou zemí, které se částečně liší co do zaměření i co do podrobností.
V obou zemích je základním požadavkem, který musí zadávací dokumentace splňovat, zahrnutí všech informací potřebných pro přípravu nabídek.
Specifikace musí být neutrální a nesmí obsahovat žádné požadavky omezující konkurenci.
Zadávací dokumentace v Německu tyto požadavky vesměs splňují.
V České republice je problémem nedostatečné vymezení předmětu zakázky.
V Německu je požadováno dělení zakázek na části, kde je to jen možné, aby tak bylo podporováno konkurenční prostředí.
Podle zjištění BRH je tento požadavek v Německu dodržován.
Kontroly NKÚ prokázaly, že v České republice jsou zadávány značně objemné veřejné práce v oblasti silničních staveb, aniž by byly děleny na části, nebo děleny jsou, ale jen na objemově velmi významné části. Tento způsob může narušit hospodářskou soutěž a vést k omezení pouze na několik velkých společností.
Tato omezení tržního potenciálu mohou mít za následek významné zvýšení nákladů a vyvolávat riziko neseriózních cenových jednání a nepřípustných úmluv.
Právní úprava v obou zemích umožňuje zadavatelům za určitých podmínek dodatečně zadávat další stavební práce,pokud tato potřeba vyvstane až po uzavření kontraktu (bod 4.1).
V obou zemích jsou splňovány požadavky na správné určení typu zadávacího řízení.
V České republice si podle platných předpisů mohou zadavatelé libovolně určit jeden z otevřených zadávacích postupů, a to otevřené řízení nebo užší řízení.
Německé předpisy v zadávacím a rozpočtovém právu zakotvují přednost otevřených řízení jak pro evropské tendry, tak i pro národní, známé jako veřejné výzvy k účasti v soutěži.
Otevřené zadávací postupy v obou zemích umožňují většímu okruhu zájemců předložit nabídku a také snižují riziko korupce, protože znesnadňují protiprávní domlouvání cen mezi zájemci.
Současně je dosahováno nejlepších výsledků v oblasti hodnoty za peníze.
V případě velkých zakázek, jejichž předpokládaná celková cena dosahuje nebo přesahuje limity stanovené EU, vypisovali kontrolovaní zadavatelé vždy evropské zadávací řízení.
Při určování typu zadávacího řízení hraje velmi důležitou roli správné stanovení předpokládané hodnoty zakázky.
V Německu jsou využívány databáze pro objektivní stanovení ceny veřejných prací, ve kterých hodnoty vycházejí z dokončených stavebních projektů.
To je dostatečně objektivní nástroj.
V České republice jsou databáze využívány pouze v oblasti výstavby silnic, ale nejsou doposud účinným nástrojem (bod 4.2).
Při zadání zakázky na stavební práce podle evropských zadávacích postupů je nutné zveřejňovat předběžnou informaci a oznámení o zahájení zadávacího řízení, a to z důvodu posílení konkurence tím, že je zájemcům umožněno připravit se včas na podání nabídek.
As a rule, the construction authorities audited complied with this requirement.
In isolated cases, errors in the information released, incorrect application of provisions and/or a lack of controls may have impaired competition (item 4.3).
Při výběru zájemců pro účast v užším zadávacím řízení je větší riziko manipulace.
Podle práva EU musí být počet vyzvaných zájemců dostatečně vysoký, aby zaručoval skutečnou konkurenci.
Výběrová kritéria musí být objektivní, nediskriminační a musí být zveřejněna s dostatečným předstihem.
Nad rámec požadavků EU by měli zadavatelé v obou zemích co možná nejčastěji střídat zájemce, které při výběru dodavatelů vyzývají k účasti v řízení.
V Německu jsou částečně velmi detailní požadavky na předcházení rizikům manipulace.
V některých případech se kontrolovaní zadavatelé těmito požadavky neřídili.
V České republice nebyla rozhodnutí o výběru vždy věrohodná (bod 4.4).
V obou zemích musí zadavatelé v průběhu zadávacího řízení zajistit, aby všichni zájemci, kteří chtějí předložit nabídku, dostávali tytéž informace.
Jakýmkoliv dohodám mezi těmito zájemci a mezi nimi a třetími osobami, které se podílely na přípravě specifikací, musí být v co největší míře zabráněno, aby nedocházelo k omezení konkurence formou nezákonných dohod.
V Německu jsou příslušná opatření důkladnější než v České republice.
Nicméně kontrolovaní němečtí zadavatelé v několika případech zmíněný požadavek nesplnili (bod 4.5).
V obou zemích musí být při otevírání obálek uplatňován princip křížové kontroly a transparentnosti.
Požadavky na označování, dokumentaci, ochranu a důvěrnost nabídek mají omezovat prostor pro manipulaci a v Německu jsou obzvlášť detailní.
Kontroly v obou zemích zjistily pouze několik případů nesrovnalostí (bod 4.6).
Posuzování a hodnocení nabídek je v obou zemích procedurálně regulováno.
Příslušná německá opatření jsou komplexnější, ale ne vždy byla kontrolovanými zadavateli respektována.
Zadavatelé například předávali své nabídky třetím stranám k nahlédnutí bez jejich předchozího posouzení, aniž by náležitě zdokumentovali jakékoliv podezřelé okolnosti.
Nabídky tak byly nedostatečně chráněny proti následným manipulacím (bod 4.7).
O zamýšleném udělení zakázky musí být účastníci z důvodu právní ochrany enterprises are to be informed about the intended contract award before the latter is finalised.
This legal protection rule also is designed to prevent corruptive action.
The law of the Czech Republic provides for judicial review of contract award procedures also for national tenders.
Only in few cases, the notification of the enterprises was not appropriately ensured (item 4.8).
Dokumentace zadávacího řízení nebyla u kontrolovaných zadavatelů v obou zemích vždy kompletní nebo zcela věrohodná.
V případě několika zadávacích řízení nebyly vždy v zápisech z řízení náležitě dodržovány požadavky na transparentnost uplatňované na evropské úrovni.
Některé zjištěné nedostatky navíc snižovaly preventivní protikorupční funkci dokumentace.
Zadavatelé v obou zemích většinou plnili svoje oznamovací povinnosti (bod 4.9).
Souhrn hlavních zásad evropského zadávacího práva a prevence korupce
Evropské zadávací právo
Evropský parlament a Rada Evropské unie přijaly pro zajištění volné soutěže v EU mimo jiné směrnici o koordinaci postupů při zadávání veřejných zakázek na veřejné práce, dodávky a služby s cílem zajistit volný pohyb zboží a služeb a směrnici o koordinaci právních a správních předpisů týkajících se přezkumného řízení při zadávání veřejných zakázek na dodávky a veřejných zakázek na stavební práce (směrnice o přezkumných řízeních), přičemž tyto dvě směrnice měly být transponovány do národního práva.
Všeobecné zadávací principy EU zahrnují zejména: požadavek na konkurenční prostředí; požadavek na rovné zacházení nebo zákaz diskriminace; požadavek na transparentnost.
zadávací principy EU zahrnují Směrnice o koordinaci postupů při zadávání veřejných zakázek navíc zahrnuje ustanovení týkající se stavebních projektů, jejichž celková předpokládaná hodnota dosahuje nebo přesahuje 5 mil. €.
Tato ustanovení mají vliv na: obsah zadávací dokumentace; použitý typ zadávacího řízení; zveřejnění určitých informací před, v průběhu a po ukončení řízení; dodržení termínu pro přijetí nabídek; kvalifikační požadavky, které mohou být po uchazečích požadovány; kritéria výběru nejvhodnější nabídky.
Právní ochrana uchazečů se řídí směrnicí o přezkumných řízeních.
V případě potenciálního porušení zadávacího práva mohou uchazeči nechat přezkoumat rozhodnutí zadavatele podle přezkumných postupů.
Obě země transponovaly požadavky EU do národní legislativy.
Prevence korupce
Význam prevence korupce
V žádné z obou zemí neexistuje právní definice, co vlastně korupce znamená.
Všeobecně je korupce chápána jako zneužití osobního (důvěrného) postavení ve vlastní prospěch.
Zpravidla to znamená, že takovéto zneužití je podněcováno osobami, které tím získají prospěch.
Korupce může být na překážku konkurenci a může způsobovat vážné ekonomické ztráty.
Podle odhadů dosahují celkové škody související s korupcí 5 % světového ekonomického výkonu.
Pro oblast EU jsou tyto náklady odhadovány na 1 % ekonomického výkonu EU.
Pokud je do zakázky zapojen veřejný zadavatel, úmluvy omezující konkurenci nebo umožňující nečestné jednání mohou oslabit důvěru v celistvost, schopnost a celkovou práci veřejné správy.
Proto je prevence korupce zásadním úkolem zadavatelů.
Praxe i postupy musí být kontrolovány zejména v oblastech zvlášť náchylných ke korupci, aby bylo možno přijímat adekvátní opatření k jejímu zamezení.
Přijímání preventivních opatření a provádění účinných kontrol může podstatně snížit náchylnost rozhodovacího procesu ke korupci.
Zadávání zakázek na stavební práce je zpravidla považováno za oblast obzvlášť náchylnou ke korupci.
Opatření v oblasti prevence korupce
V Německu je korupce stíhatelná podle trestního a pracovního práva, což se zvláště týká aktivního a pasivního úplatkářství, přijímání a nabízení významných výhod.
Německá federální vláda vydala manuál s doporučeními, která se týkají prevence korupce ve federální správě a podle nichž jsou aplikovány v průběhu celého zadávacího procesu mimo analýzu rizik následující principy: přednost otevřeného zadávání; princip vícečetné kontroly a transparentního rozhodování; oddělení plánovací, zadávací a účetní fáze; přesná a úplná dokumentace zadávacího řízení.
Navíc další opatření mající preventivní vliv proti korupci se stala součástí zadávacího práva.
V roce 2011 zavedlo příslušné spolkové ministerstvo informační technologie podporující systém pro monitorování zadávání zakázek na výstavbu federálních silnic.
Pomocí tohoto systému mohou být údaje jako odhadované náklady, celková hodnota zakázky a zapojení soukromých projekčních kanceláří plně zaznamenávány a analyzovány s cílem zjistit eventuální nesrovnalosti.
V České republice je korupce stíhána podle trestního práva, v úvahu přichází i rovina pracovního či občanského práva.
Zákonný požadavek na transparentnost, rovné zacházení a zákaz jakékoliv diskriminace v průběhu celého zadávacího procesu (příprava a realizace) je nejdůležitější částí prevence korupce.
Protikorupční opatření v této oblasti byla stanovena vládou ve „Strategii vlády v boji proti korupcím na období let 2011 až 2012“, která byla aktualizována na roky 2013 a 2014.
Část zmíněných opatření byla zapracována do zákona o veřejných zakázkách a navazujících prováděcích předpisů.
Nová legislativa obsahuje následující základní ustanovení: snížení limitů pro zakázky malého rozsahu; povinnost předběžného oznámení zadavatelem včetně odůvodnění zakázky; zákaz limitovat počet uchazečů v užším řízení a zrušení obecné možnosti limitovat počet uchazečů losováním; povinnost zveřejňovat smlouvy včetně příloh; povinnost zveřejňovat skutečné a seznamy subdodavatelů.
Výsledky kontrol vztahující se k následným fázím zadávacího řízení
Zadávací dokumentace
Zadávací dokumentace musí obsahovat veškeré informace potřebné k tomu, aby uchazeči mohli připravit své nabídky náležitou formou.
Dokumentace musí zejména umožňovat zpracovat nabídkovou cenu.
Aby to bylo možné, nesmějí být uchazeči vystaveni rizikům, se kterými nemohli počítat.
Zadávací dokumentace obsahuje především specifikace, dále pak požadavky na prokázání kvalifikace uchazečů a kritéria pro výběr nejvýhodnější nabídky.
Požadavky evropského práva a prevence korupce
Evropské právo obsahuje zejména požadavky týkající se technických specifikací.
Specifikace musí omezovat konkurenci v co nejmenší míře a všichni zájemci k nim musí mít rovný přístup.
Specifikace musí být neutrální.
Požadavky na konkrétní specifické produkty jsou v zadávací dokumentaci přípustné ve velmi omezeném měřítku.
Základním principem prevence korupce je, aby zadávací dokumentace neobsahovala požadavky, které by mohly omezovat konkurenci.
Dokumentace by se dále měla vyhnout nejasnostem nebo nepřesným údajům, které vytvářejí prostor pro spekulace a pro manipulaci při hodnocení nabídek.
Ustanovení německého a českého zadávacího práva
Stejná nebo podobná ustanovení
Obě země transponovaly právní ustanovení EU do svých národních legislativ.
Základním principem je, aby specifikace byly uvedeny obecně bez odkazu na konkrétní produkt nebo značku.
Specifikace musí přesně vymezovat požadované dodávky a služby a podrobně uvádět počty jednotek prací a dodávek.
V běžných případech by měly být ceny uváděny podle jednotek prací či dodávek (např. v Kč/m nebo v Kč/položka).
Definovat požadované práce z hlediska jejich funkčnosti je přípustné pouze ve výjimečných případech.
V zásadě platí pravidlo, že specifikace je třeba vypracovat kompletně a jednoznačně.
Musejí obsahovat přesná množství a nesmějí zahrnovat práce a dodávky, jejichž nutnost není zcela zřejmá.
Úhradě ve formě paušálních částek nebo podle odpracovaného času je nutno se vyhýbat, kde je to možné.
Tyto části zadávací dokumentace musí vylučovat spekulace a manipulace, založené na nejednoznačných specifikacích.
Specifikace musejí každému uchazeči umožnit, aby připravil svoji nabídku s jistotou a bez nadměrných přípravných prací.
Výzva k podání nabídky musí být zveřejněna až tehdy, když je zadávací dokumentace kompletní.
Odlišná ustanovení
V České republice neexistuje pro zadavetele povinnost zadávat stavební zakázky po částech.
Zadavatel může rozdělit veřejnou zakázku do několika samostatných částí, pokud to připouští povaha předmětu takovéto zakázky.
V Německu je požadováno uplatňování pravidla dělit stavební práce na části, a to buď kvantitativně (dílčí dodávky), nebo podle zvláštních hledisek (specializované části zakázky).
To umožňuje účast v soutěži i malým a středním subjektům, zvyšuje počet potenciálních uchazečů a ztěžuje fixaci cen.
Tento druh zadávání je obvykle považován za nejvhodnější z hlediska poskytování hodnoty za peníze.
V České republice musí zadávací dokumentace obsahovat hodnoticí kritéria při národních i evropských zadávacích řízeních.
Tím by uchazeč měl být komplexně a vyčerpávajícím způsobem informován o kritériích, podle nichž bude jeho nabídka hodnocena.
V Německu se požadavek na uvádění hodnoticích kritérií v oznámení vztahuje pouze na evropské výzvy k podání nabídky.
V národních zadávacích řízeních je nutné zahrnout hodnoticí kritéria pouze do záznamu o zakázce, což je vnitřní správní dokument.
Pokud je zadávací dokumentace připravována autorizovanými nezávislými odborníky, německé předpisy požadují vyloučit z ní jakékoliv informace, které by napomohly identifikaci konkrétních zainteresovaných firem, architektů nebo projektantů.
Důvodem je zabránit jednotlivým stavebním firmám získat bez vědomí zadavatele jakékoliv dodatečné informace nebo jiné nepřípustné konkurenční výhody díky kontaktům s těmito nezávislými odborníky.
To je i důvod, proč nezávislí odborníci nesmějí zveřejňovat dokumenty týkající se tendrů a umožňovat jejich přístupnost pro prověřování.
Zadavatel je pro stavební firmy jediným kontaktním místem.
Česká republika v současné době podobné ustanovení nemá.
V případě velkých stavebních projektů vyvstane po uzavření původního kontraktu téměř vždy potřeba víceprací nebo modifikace stávajících prací.
Legislativa obou zemí umožňuje zadat zakázku na vícepráce do určitého limitu témuž dodavateli, aniž by bylo nutno zveřejnit a provést nové zadávací řízení.
Objem víceprací podle evropské i německé legislativy nesmí přesáhnout 50 % původní hodnoty zakázky.
Navíc musejí být vícepráce nezbytné a musejí mít povahu zvláštní součásti hlavní zakázky.
V České republice je pro zadání víceprací uplatňován přísnější limit 20 %.
To může přinést riziko větší časové prodlevy při realizaci zakázky a případné začlenění nového subjektu do již běžícího projektu.
Pokud je zakázka na vícepráce udělena dodavateli původní zakázky, německé právo obsahuje ustanovení, které znemožňuje dodavatelům svévolné navyšování ceny modifikovaných prací nebo víceprací.
Kalkulace musejí být provedeny s přihlédnutím k cenám sjednaným v původní zakázce.
Kromě víceprací se při výstavbě mohou vyskytnout i méněpráce, tj. práce, které nebyly potřebné.
V České republice nelze méněpráce a vícepráce navzájem kompenzovat.
Hlavní kontrolní zjištění
BHR
Technické specifikace a produktově neutrální výzva k podání nabídky
V ojedinělých případech se specifikace odvolávaly na národní technické požadavky nebo normy, které však byly v mezidobí nahrazeny standardy EU.
V některých případech specifikace obsahovaly údaje požadující určitou obchodní značku, např. pro systém odolnosti veřejných nápisů, pro zabránění průniku vody nebo pro protihlukové obklady, ačkoliv to nebylo zapotřebí.
V některých případech byly specifikace natolik detailní, že požadavky splňoval pouze jediný výrobek.
Množstevní specifikace rozdělené na položky
BRH nezaznamenal ani v jediném případě kontroly zadávacích postupů neshodu se všeobecnými požadavky pro výzvu k podání nabídky na dodávky a služby podle množstevních specifikací rozdělených do položek.
Úplnost specifikací
Ve většině kontrolovaných případů byly tendrové dokumenty beze zbytku vypracovány před vyhlášením výzvy pro podání nabídek.
V různých případech však bylo nutno dokumenty během zadávacího řízení modifikovat, když bylo nutno vzít v úvahu změny v položkách nebo v časovém harmonogramu.
V ojedinělých případech obsahovala zadávací dokumentace práce a dodávky, jejichž potřeba byla nejistá.
Jedna zadávací dokumentace na demoliční práce obsahovala téměř výhradně takovéto položky.
Dělení zakázky a kritéria pro zadání zakázky
V mnohých případech nebylo prokázáno požadované opodstatnění nedělit dodávky na části.
U kritérií pro hodnocení nabídek před zadáním zakázky neshledal BRH žádné nedostatky.
Zahrnutí jmen autorizovaných nezávislých odborníků
V mnoha dokumentech byli uváděni zainteresovaní autorizovaní odborníci.
Jména byla uvedena na úvodních stránkách dokumentů nebo na plánech či přiložených stanoviscích.
V jednom případě dokonce zadavatel vyzval uchazeče, aby se svými otázkami k zadávacímu řízení kontaktovali explicitně jmenovaného architekta.
U projektů pozemních staveb byly tyto případy zjištěny především u zadávacích dokumentací, kde byli zpracováním specifikací pověřeni samostatně výdělečně činní odborníci.
Zadavatelé uvedli, že nemají dostatečnou personální kapacitu na detailní prověřování zadávacích dokumentací.
NKÚ
Technické specifikace a produktově neutrální výzva k podání nabídky
V případě veřejné zakázky na výstavbu domu s 12 byty byl odkaz přímo na konkrétní výrobce a značky výrobků.
Zadavatel nepřipustil použití jiných obdobných druhů výrobků ani nezdůvodnil, proč požaduje dodání konkrétních výrobků.
U výstavby zařízení vysoké školy zadávací dokumentace obsahovala odkazy na konkrétní obchodní firmy a konkrétní označení výrobků.
Celkový přehled specifikací a dílčí specifikace
U výstavby některých průmyslových zón zadavatel v zadávací dokumentaci nevymezil jednoznačně množství a druh požadovaných prací, dodávek nebo služeb ve výkazu výměr a stanovil pro každou budovu jako měrnou jednotku pouze obestavěný prostor v kubických metrech.
Úplnost specifikací
V průběhu zadávacího řízení na veřejnou zakázku při výstavbě silničního okruhu byla od srpna do září 2009 čtyřikrát změněna zadávací dokumentace pro užší řízení.
Důvodem byly změny v projektové dokumentaci vyvolané rozšířením rozsahu zakázky a změnou technických podmínek.
U výstavby sociálních objektů měla zadávací dokumentace vady, které si vynutily vznik víceprací (chybělo přesné zaměření, nebyl proveden dostatečný stavebně technický průzkum, chyběly výkresy).
V zadávací dokumentaci na výstavbu velké knihovny byly uvedeny prvky interiéru pouze popisně, bez specifikace kvalitativních požadavků na výrobky.
Dodávku vybavení interiéru budovy zajišťovali subdodavatelé, kteří pořídili některé nadstandardní a velmi drahé vybavení.
Části a kritéria pro zadání zakázky
V České republice není povinnost zadat zakázku po částech.
Z provedené analýzy tří velkých silničních staveb při výstavbě silničního okruhu vyplynulo, že při jejich zadání v otevřeném řízení po částech (samostatně po vybraných objektech) bylo možné dosáhnout úspor ve výši až 790 mil. Kč z dosažené ceny veřejných zakázek 15 508 mil. Kč.
Například při zadání šesti stavebních objektů jako samostatné části veřejné zakázky mohlo být dosaženo úspory 62,5 mil.
Kč, tj. 25 % z kontrahované ceny a při zadání 20 mostů jako samostatné části veřejné zakázky mohlo být dosaženo úspory 287,8 mil. Kč, tj. také 25 %.
Zadavatel při výstavbě pozemních komunikací v zadávací dokumentaci stanovil kvalifikační kritéria, která omezovala účast malých dodavatelů v zadávacím řízení.
V zadávacích podmínkách otevřeného řízení na dodavatele u jedné stavby výstavby dálnice zadavatel požadoval mj. praxi dodavatele spočívající v realizaci minimálně tři silničních staveb o finančním objemu každé více než 700 mil. Kč, dokončených nebo zprovozněných v průběhu posledních pěti let.
V České republice je pouze devět firem, které splňují podmínku dokončení staveb nad 700 mil. Kč v posledních pěti letech.
Veřejná zakázka na dodávku jiné stavby dálnice v otevřeném řízení zahrnovala šest samostatných staveb, u kterých zadavatel požadoval minimální roční objem stavebních prací v posledních třech letech 12 mld.
Two thirds of financial volume of road construction works (i.e. € 2.5 billion out of € 3.7 billion) in the period of 2008–2009 were realized by 5 suppliers or individually either in form of consortium.
U 46 zakázek za celkem 13,2 mld. Kč byli pouze dva nebo dokonce jeden uchazeč.
NKÚ poukázal na to, že omezení tržního potenciálu může vést k velkému zvýšení nákladů.
Oblast víceprací
Zadavatel při výstavbě silničního okruhu neuzavřel ve dvou případech na dodávku víceprací stavby písemnou smlouvu a vícepráce nezadal žádným z postupů uvedených v zákoně.
Hodnota předem neschválených víceprací v jednom případě činila 1 591,4 mil. Kč bez DPH (navýšení o 21 %) a ve druhém případě 4 135,8 mil. Kč bez DPH (navýšení o 91 %).
Příčinou víceprací bylo především nejednoznačné vymezení množství a druhu požadovaných prací.
U výstavby zařízení vysoké školy zadavatel nezahrnul do zadávací dokumentace některé práce a dodávky, o jejichž nezbytnosti pro dokončení a kolaudaci stavby věděl již při zadání zakázky.
Na tyto práce a dodávky uzavíral dodatky ke smlouvě o dílo se zhotovitelem stavby s navýšením ceny, a to v jednacím řízení bez uveřejnění, přestože objem víceprací překročil národní limit 20 % hodnoty původní zakázky.
V souvislosti se stavbou justičního paláce zadavatel vyhradil právo zadat dodatečné práce bez zadávacího řízení.
Během stavby zadavatel zvýšil rozsah zakázky o 50,5 mil. Kč.
Jednotkové ceny dodatečných prací stanovené bez soutěže byly výrazně vyšší než srovnatelné práce provedené stejným dodavatelem.
Jiná zjištění
NKÚ na vybraném vzorku staveb zjistil, že průměrné stavební náklady na výstavbu jednoho kilometru čtyřproudové dálnice v České republice jsou 355,0 mil. Kč.
Podle dlouhodobých údajů získaných z německého ministerstva stavebnictví jsou průměrné náklady v Německu na kilometrový úsek čtyřproudové dálnice 260,0 mil. Kč.
Toto srovnání naznačuje, že pořízení dálnice v České republice je nákladnější než v Německu.
Shrnutí
Právní ustanovení týkající se zadávací dokumentace jsou v obou zemích téměř shodná a jsou v souladu s požadavky evropského práva.
Cílem je zajistit úplnou a rovnou soutěž a prevenci korupce.
Specifikace musejí být dostatečně přesné, aby bylo zájemcům umožněno propočítat náklady a připravit své nabídky.
Tento požadavek navíc omezuje prostor pro spekulace a zadavatel je chráněn proti nutnosti zadávat vícepráce.
V Německu jsou základní právní ustanovení o zadávací dokumentaci doplněna dalšími pravidly, která mají ještě víc snižovat možnosti pro omezování konkurence a pro uskutečňování manipulací.
I když v České republice neexistují detailní požadavky tohoto druhu, je zde vyšší transparentnosti dosahováno zveřejňováním zadávacích kritérií.
V obou zemích jsou většinou splňovány požadavky na specifikace.
V některých případech však byly zjištěny nedostatky, které by mohly vést k omezování konkurence.
Současně platné pravidlo v Německu požadující dělení objemných stavebních projektů do částí se zdá být vhodné pro posilování konkurenčního prostředí a dosahování nákladově efektivních výsledků.
NKÚ zjistil, že v České republice může udělování zakázek na objemově rozsáhlé projekty bez zadávání po částech nebo dělení na objemově rozsáhlé části omezovat okruh zájemců na malý počet velkých dodavatelů.
Výsledkem přísného požadavku na reference uchazečů, který je uplatňován v České republice pro výběr uchazečů o silniční stavební práce, je skutečnost, že jsou veřejné zakázky udělovány pouze malému okruhu uchazečů, a malé a střední firmy tak nemají šanci konkurovat.
Omezený počet uchazečů rovněž zvyšuje riziko fixace cen a jiných nezákonných úmluv.
Co se týče zadávání dodatečných zakázek na vícepráce nebo modifikované práce a jejich úhrad, jsou regulatorní přístupy v obou zemích rozdílné.
Pokud hodnota dodatečných prací podle evropského a německého práva nepřesahuje 50 % hodnoty původního kontraktu, mohou být vícepráce zadány bez zadávacího řízení a jeho oznámení.
V České republice platí přísnější limit 20 %.
THISsegmentISintentionallyLEFTblank
Tento limit je zadavateli často překračován.
THISsegmentISintentionallyLEFTblank
Pokud je limit 20 % překročen, vícepráce musí být zadány na základě nového zadávacího řízení.
Dělením prací na části se lze vyhnout omezování konkurence i následným neblahým důsledkům.
Určení typu zadávacího řízení s ohledem na limity EU
Určením typu zadávacího řízení definuje zadavatel okruh potenciálních dodavatelů, kteří budou do soutěže připuštěni.
Zadavatel může ponechat rozsah potenciálních dodavatelů neomezený, nebo může rozsah limitovat podle zadaných kritérií.
V případě velkých projektových prací, jejichž hodnota dosahuje nebo překračuje limity stanovené EU, musí být vedeno evropské zadávací řízení.
Požadavky evropského práva a prevence korupce
Při volbě typu řízení musí zadavatel splňovat zejména požadavky evropského práva týkající se konkurenčního prostředí a transparentnosti.
Pokud odhad celkových nákladů zakázky na požadované stavební práce dosahuje nebo překračuje současný limit EU ve výši 5,0 mil. € (125 mil. Kč), je vždy požadováno vypsání otevřeného nebo omezeného zadávacího řízení na evropské úrovni.
Ve výjimečných případech je přípustné jednací řízení nebo soutěžní dialog.
Pokud stavební projekt dosahuje limitu EU, může se zadavatel v omezeném rozsahu odchýlit od evropského zadávacího řízení vypsáním národního řízení v případě, že celková hodnota příslušné části je pod hranicí 1,0 mil. € (25 mil. Kč) a celková hodnota všech částí nepřekračuje 20 % hodnoty odhadu celé zakázky.
Dělit stavební projekt nebo úmyslně odhadnout jeho náklady příliš nízko se záměrem vyhnout se zásadní povinnosti vypsat evropské zadávací řízení není přípustné.
Volba druhu řízení je velmi důležitá pro prevenci korupce, protože omezení konkurence podstatně zvyšuje riziko manipulace.
Proto je důležitou součástí dokumentace zadávacího řízení podrobné zdůvodnění zvoleného typu řízení zejména ve vztahu k povinnosti aplikace evropského zadávacího práva.
Ustanovení německého a českého zadávacího práva
Stejná nebo podobná ustanovení
Obě země beze zbytku implementovaly právní požadavky EU na zadávací řízení a na limity do svých národních legislativ.
Odlišná ustanovení
Česká republika zavedla zásadu rovné platnosti otevřených a užších řízení i pro zadávací řízení na národní úrovni.
Otevřená a užší řízení mohou být zvolena vždy, zatímco ostatní typy řízení jsou povoleny pouze při splnění zákonem stanovených podmínek.
Na rozdíl od české úpravy preferuje relevantní německá úprava rozpočtového práva a zásad prevence korupce otevřená řízení nebo veřejnou výzvu k účasti v řízení.
Ostatní typy řízení včetně řízení omezených jsou přípustné pouze výjimečně, pokud to dovoluje legislativa.
Takové výjimky musí být zdůvodněny a zdokumentovány.
Zásada preference otevřeného řízení má zaručovat, že je v maximální míře zabráněno omezení konkurence a že je omezena příležitost k manipulaci (předem vybraní konkrétní zájemci).
V Německu je tento princip zadávání veřejných zakázek ústředním bodem prevence korupce.
Správný odhad očekávané ceny zakázky je důležitým základem pro rozhodnutí o odpovídajícím typu zadávacího řízení.
Při odhadu nákladů projektů pozemních staveb se zadavatelé v Německu mohou spolehnout na rozpočtové a nákladové databáze veřejných správ a ostatních organizací.
Ty byly sestaveny na základě analýzy dokončených stavebních projektů a zahrnují mimo jiné standardní nákladové hodnoty pro druhy staveb, stavební jednotky, stavební částí a dílčí stavební práce.
Na základě takových standardních hodnot nákladů je možné odhadnout hodnotu kontraktu plánovaného projektu nebo stavebních prací.
Jen několik stavebních správ v Německu má už podobnou databázi pro stavby silnic.
Nicméně se očekává, že na národní úrovni bude databáze rozšířena.
Zadavatelé v České republice nepoužívají žádnou centrální databázi ani průměrné ceny srovnatelných objektů pro stanovení očekávaných nákladů veřejných zakázek na pozemní stavby.
V mnoha případech je stanovení nákladů založeno na odhadu subjektu, který financuje projekt, nebo vychází z hodnoty zdrojů dostupných tomuto subjektu.
Opatření pro standardizaci jsou zatím v počáteční fázi.
Na základě programu boje proti korupci pro období 2011 až 2012 mají příslušná ministerstva vypracovat databázi obvyklých cen standardizovaných komodit.
Použití systému cen pro stanovení očekávané ceny zakázky je určeno novým nařízením přikazujícím stanovit podrobně předmět zakázky.
Cenový systém by měl sloužit jako soubor informací o stavebních a montážních pracích, materiálech a výrobcích a dalších dat za účelem kalkulace nezbytných nákladů a pro stanovení jednotkových cen.
Ministerstvo dopravy vydalo normativní ceny pro dopravní stavby za účelem jejich kontroly, které jsou pravidelně aktualizovány.
Databáze je určena pro stanovení ceny projektového (investičního) plánu a měla by hrát srovnávací funkci v dalších fázích přípravy stavebních prací.
Hlavní kontrolní zjištění BRH
Výběr zadávacího řízení
Kontrolovaní zadavatelé vesměs zadávali zakázky v otevřeném řízení nebo formou veřejné výzvy k účasti a tím byli v souladu s požadavky rozpočtové a zadávací legislativy.
V roce 2011 byl podíl veřejných soutěží na celkovém objemu federálních stavebních projektů v oblasti pozemního stavitelství ve výši 59,5 %.
V silničním stavitelství činil tento podíl 94,8 %.
BRH zjistil, že v některých případech nebylo dostatečně zdůvodněno použití neveřejného soutěžení.
V případě plošné kontroly BRH zjistil na základě informací sebraných z více než 16 000 řízení, že omezené řízení má jasnou nevýhodu v porovnání s veřejným řízením a veřejnou výzvou a omezená řízení také zvyšují riziko manipulace a korupce.
THISsegmentISintentionallyLEFTblank
Podle studie BRH byly nabídkové ceny v omezeném řízení a jednacím řízení o 6 % až 10 % vyšší než ve veřejných řízeních.
Paralelní studie Ministerstva stavebnictví a zemského kontrolního dvora potvrdily rozdíly v hodnotě za peníze získané ve veřejném a omezeném řízení.
Studie Ministerstva stavebnictví dokonce objevila, že ceny v omezených řízeních byly dvakrát vyšší než ceny ve veřejných řízeních.
Dodržování limitů EU
U projektů, jejichž celková hodnota zakázky byla odhadnuta na více než 5 mil. € (125 mil. Kč), kontrolovaní zadavatelé zpravidla připravovali zadávací plány, v nichž uváděli, které práce budou zadány v evropském zadávacím řízení a které v národním řízení.
Podle zadávacích plánů přesahoval podíl prací zadávaných podle evropských pravidel vždy 80 % celkových prací.
Nebyl zaznamenán případ obcházení požadavku na evropské řízení formou přemrštěně nízkého odhadu nákladů.
Nicméně v některých případech nebyl minimální podíl pro celoevropské řízení v důsledku kalkulační chyby dosažen.
V průběhu provádění prací někteří zadavatelé nezákonným způsobem změnili plán přidělování zakázek.
Tyto změny nijak nezdůvodnili a neprokázali, že by minimální podíl evropského řízení byl následně dodržen.
Podíl evropských řízení podle účtů za projekt byl zpravidla nižší než podíl stanovený v zadávacím plánu.
Pokud očekávané hodnoty zakázek stavebních projektů přesáhly evropské limity, zadavatelé nepoužili evropské řízení na všechny jednotlivé dílčí části hodnotově přesahující 1 mil. € (25 mil. Kč).
Namísto toho udělili příslušné zakázky na základě národního řízení, aniž by uvedli pádné důvody nutnosti odchylky od požadavku.
NKÚ
Výběr typu zadávacího řízení
V případě několika velkých stavebních projektů (např. stavba silničního úseku, zařízení pro velkou sportovní událost a výstavba bytů) zadavatel rozdělil jeden projekt na několik částí, ačkoliv tyto dílčí zakázky byly stejného nebo podobného charakteru.
Rozdělením došlo ke snížení očekávané hodnoty zakázky a zakázky byly zadány v méně náročném režimu nebo dokonce mimo režim zákona.
Metody kalkulace předpokládané ceny
Cenové normativy platné pro projekty staveb silnic nebyly dosud efektivním nástrojem pro stanovení předpokládané ceny.
Vycházely z cen uvedených v dokončených řízeních, které však byly zatíženy nehospodárnostmi i nadměrným ziskem dodavatelů.
NKÚ zjistil, že skutečné ceny pro tři části silničního okruhu byly cca o 37 % nižší než tyto cenové normativy.
Ministerstvo dopravy má aktualizovat normativy ve vztahu nejen k cenám z minulosti, ale také v porovnání s ostatními srovnatelnými trhy a vývojem cen.
U pozemních staveb byla předpokládaná cena založena na rozpočtu projektu provedeném architekty nebo na odhadu investora.
Skutečná cena se pak od předpokládané ceny značně lišila.
Předpokládaná cena výstavby velké knihovny byla ve srovnání se smluvní cenou dvakrát vyšší, avšak v průběhu realizace vzrostla o 54 mil. Kč, tj. o 27 %.
Podobně u výstavby depozitáře této knihovny byla smluvní cena o 33 % nižší než cena předpokládaná.
V jiných případech byla cena úspěšného žadatele vyšší než předpokládaná cena a v průběhu realizace se ještě zvýšila.
U výstavby velké knihovny to bylo o 400 mil. Kč, tj. o 22 %. U výstavby justičního paláce se skutečná cena v průběhu realizace stavby zvýšila neúměrně (o 139 %) oproti nárůstu funkčních ploch (jen o 12 %).
Shrnutí
Obě země implementovaly evropská ustanovení o volbě typu zadávacího řízení a o respektování evropských limitů do svých národních legislativ, takže příslušné národní úpravy obou zemí jsou téměř identické.
Zásada veřejných řízení v Německu je nicméně přísnější, než evropská úprava a současná národní úprava v České republice.
Ve srovnání s užším zadávacím řízením dává veřejné řízení nebo veřejná výzva k účasti možnosti většímu počtu konkurentů zúčastnit se zadávacího řízení.
Tyto typy zadávacích řízení generují velký počet nabídek, které zaručují nejlepší efekt hodnoty za peníze.
Prevence korupce je výrazně posilována, neboť okruh zájemců není omezen rozhodnutími předem přijatými zadavatelem, který tím dává prostor pro manipulaci a fixaci cen mezi uchazeči.
Studie potvrdily výhody německého ustanovení o preferenci otevřených řízení nebo veřejných výzev k účasti.
České právní předpisy dovolují zadavatelům zadávat zakázky v otevřeném nebo užším řízení.
Poslední právní úprava zákona o veřejných zakázkách nicméně zavádí pro veřejné zadavatele zákaz omezovat počet uchazečů v užších řízeních.
Užší řízení se nyní velmi přiblížilo otevřenému řízení.
V Německu je zadavateli ve značné míře plněn požadavek preference otevřeného řízení nebo veřejné výzvy k účasti v soutěži, zatímco v České republice byly některé projekty děleny v rozporu se zákonem, s cílem obcházet požadavek na výběr příslušného typu zadávacího řízení.
Nicméně v případě některých projektů realizovaných v Německu nebyly respektovány evropské limity, což mělo za následek nedosažení minimálního podílu při celoevropských řízeních.
V České republice nebyl dosud zaveden uspokojivý systém usnadňující správnou kalkulaci očekávaných nákladů stavebních prací a projektů.
V případech, kde je to na místě, by měli zadavatelé prostřednictvím extenzivnějších kontrol zajistit, aby požadavky na výběr typu zadávacího řízení a objem zakázek udělovaných v evropských řízeních byly splněny, nebo by měli vytvořit takové podmínky, které jsou nutné pro umožnění správné kalkulace očekávaných nákladů.
Předběžná informace a oznámení o zahájení řízení
V případech, kdy jsou zakázky udělovány v rámci evropského řízení, musí zadavatel zveřejnit zprávu o zadávacím řízení.
Předběžná informace a oznámení zadávacího řízení jsou důležitou základnou pro evropskou konkurenci.
Požadavky evropského práva a prevence korupce
Prostřednictvím předběžných oznámení musí zadavatel uvést základní specifikace zamýšlených projektů.
Předběžná oznámení jsou vyžadována v případě projektů, u nichž je odhad celkových nákladů roven nebo větší než evropský limit, a když si zadavatel přeje zkrátit lhůtu pro předložení nabídek v jednotlivých zadávacích řízeních.
Zadavatel je povinen zveřejnit oznámení o zadávacím řízení s detailní informací u všech veřejných zakázek, které vyžadují evropské řízení.
Informace je po zveřejnění pro zadavatele závazná.
Mimo jiné musí oznámení obsahovat specifikace, lhůty pro řízení a pro dokončení zakázky, zvláštní požadavky a výběrová kritéria a jejich váhy.
Pro popis předmětu zakázky musí být užíván společný slovník pro veřejné zakázky.
Předběžná informace a oznámení o zakázce jsou v EU zveřejňována v Úředním věstníku EU a na profilu zadavatele.
Z důvodu zabránění diskriminaci zahraničních zájemců nemají oznámení na národní úrovni obsahovat žádné doplňující informace a nemají být zveřejňovány před odesláním textu oznámení Úřadu pro publikace EU.
Nekompletní nebo nepřesné informace v předběžném oznámení mohou porušovat konkurenci nebo dokonce ulehčit manipulaci.
Ustanovení německého a českého zadávacího práva
Stejná nebo podobná ustanovení
Obě země plně implementovaly ustanovení EU o předběžných informacích a oznámeních o zadávacím řízení do svých národních legislativ.
Odlišná ustanovení
V České republice musí být předběžné informace a oznámení publikovány i v případě zakázek, u nichž není požadováno evropské řízení.
Zadávací řízení nesmí být zahájeno dříve než jeden měsíc po odeslání předběžného oznámení.
Od zveřejnění předběžné informace může být upuštěno pouze ve výjimečných případech.
V Německu není předběžná informace požadována v případech, kdy není nutné evropské řízení.
V případě národních řízení musí být veřejná výzva zveřejněna na webových stránkách federální vlády, a když je to vhodné, i v tisku.
V případě omezených řízení bez konkurence účastníků musí být oznámení zveřejněno v případě, kdy je odhadovaná cena zakázky rovna nebo vyšší než 25 000 € (625 tis. Kč).
Předběžná oznámení musejí vysvětlovat všechny plánované části projektu.
To je důležitý požadavek vzhledem k množství malých zakázek v Německu.
Dělení projektů na menší části není v České republice tak časté a toto opatření se považuje za méně důležité.
Hlavní kontrolní zjištění
BRH
Předběžné oznámení
Zadavatelé zveřejnili předběžné oznámení o projektech, které zahrnovaly práce, které měly být zadány v evropském řízení.
V některých otevřených řízeních zkrátili lhůtu, ačkoliv počet dní mezi odesláním předběžného oznámení a odesláním oznámení o kontraktu byl menší než 52 dnů.
V případě jiných zkrácených řízení roční lhůty platné pro předběžnou informaci vypršely a měly být obnoveny.
V mnoha případech předběžné oznámení nenaznačovalo předpokládané rozdělení stavebních prací na více částí.
Oznámení o zahájení zadávacího řízení
Některá oznámení obsahovala kódy ze společného slovníku, které se odchýlily od obsahu předběžného oznámení nebo přesně nespecifikovaly práce, které mají být realizovány.
V ojedinělých případech oznámení na národní úrovni zahrnovalo více informací, např. týkající se termínů plnění, nebo byly zveřejněny dříve, než bylo zveřejněno oznámení v Úředním věstníku EU.
Ex-ante transparentnost
Jeden zadavatel najal externí společnost na zveřejnění národního oznámení.
Ta zveřejnila oznámení na své platformě, jejíž použití bylo zpoplatněno.
Zadavatel ale nezkontroloval, jestli tato společnost musí dodržet požadavek poslat dále oznámení na volný internetový vládní portál.
Na vzorku bylo zjištěno, že jen třetina oznámení byla na vládním portálu skutečně uveřejněna.
NKÚ
Oznámení o zahájení zadávacího řízení
Při výstavbě čistírny odpadních vod zadavatel nestanovil v oznámení užšího zadávacího řízení na zhotovitele stavby kritéria, podle kterých provede redukci velkého počtu nabídek pro hodnoticí řízení.
Způsob výběru (redukci) nabídek pro hodnocení nebyl zadavatel schopen doložit.
Redukci počtu nabídek umožňovala předchozí legislativa.
Při výstavbě silničního okruhu zadavatel u jedné stavby nevymezil v oznámení o zahájení užšího řízení ani v kvalifikační dokumentaci hodnoty, podle kterých bude posuzovat míru splnění kvalifikačních kritérií ani počet uchazečů, kteří budou vyzváni.
Zadavatel vyhodnotil splnění kvalifikace tak, že všech šest zájemců v rámci užšího řízení ji splnilo, ale jednoho z nich vyloučil s tím, že splnil až na posledním šestém místě.
Postup zadavatele nebyl transparentní, neboť předem nezveřejnil informace o tom, co z údajů o kvalifikaci bude hodnoceno a jakým způsobem.
Zveřejňování výzev
U stavebních úprav v bývalých vojenských újezdech zadavatel v rozporu se zákonem neuveřejnil písemnou výzvu k podání nabídek.
Závěry a doporučení / shrnutí
Dvoustupňový informační proces s předběžnou informací a zveřejněním oznámení o zahájení řízení je důležitým nástrojem splnění požadavků na transparentnost a posilování konkurenčního prostředí, uplatňovaných v evropských řízeních.
Rozšířením povinnosti zveřejňovat v České republice předběžnou informaci také u národních zadávacích řízení a posílením této povinnosti v Německu u případů omezených řízení zvýšily obě země transparentnost zadávacích řízení a zlepšily konkurenční prostředí.
Výběr kandidátů v omezených zadávacích řízeních
Oproti otevřenému řízení neumožňují omezená zadávací řízení účast všem potenciálním uchazečům, kteří by měli zájem.
V omezených řízeních zadavatel nejprve vybere potenciální dodavatele, kteří budou požádáni o předložení nabídky.
Požadavky evropského práva a prevence korupce
Ustanovení EU povolují limitovat počet uchazečů v evropských omezených řízeních.
Omezené řízení však požaduje alespoň pět uchazečů, kteří budou vyzváni k předložení nabídky, a v případě jednacího řízení s uveřejněním musejí být vyzváni alespoň tři potenciální uchazeči.
V každém případě musí být počet vyzvaných uchazečů dostatečně široký, aby byla zaručena skutečná konkurence.
Výběrová kritéria musejí být objektivní a nediskriminační a musí být předem zveřejněna.
Výběr potenciálních uchazečů, kteří budou vyzváni, je velmi náchylný k manipulaci, např. preferencí některých z nich.
Snížení konkurence na několik uchazečů může ulehčit jejich tajnou dohodu.
To má negativní dopad na výsledek řízení.
Proto zadavatel musí přijmout opatření k zabránění manipulace a ujistit se, že má účinnou kontrolu, aby toto řízení bylo transparentní a věrohodné.
Ustanovení německého a českého zadávacího práva
Stejná nebo podobná ustanovení
Ustanovení pro výběr uchazečů jsou v obou zemích podobná.
Kromě požadavků evropské směrnice by měli zadavatelé obměňovat uchazeče, které k podání nabídky vyzývají.
Není rovněž přípustné omezovat konkurenci z regionálního hlediska.
Zadavatelé musí zdokumentovat a zdůvodnit výběr uchazečů a proces výběru.
Odlišná ustanovení
V Německu je požadováno vyzvat v případě omezeného řízení alespoň tři uchazeče a v případě jednacího řízení několik vhodných uchazečů.
Vyjma dvou případů nové české předpisy nedovolují omezovat počet oslovených uchazečů v případě užšího a jednacího řízení.
V Německu je při výběru uchazečů, nutno respektovat „zásadu čtyř očí“.
Zatímco jeden pracovník navrhuje jejich seznam, jiný musí podstatným způsobem tento návrh modifikovat, např. vyškrtnutím navrhovaného uchazeče nebo dosazením jiného.
To má zabránit situaci, kdy jedinec může definitivně stanovit okruh uchazečů, kteří se zúčastní řízení.
Pokud takovéto ustanovení není zavedeno, je umožněna dalekosáhlá nezákonná domluva mezi účastníky.
Seznam uchazečů, kteří budou vyzváni k předložení nabídky, musí být důvěrný a nesmí být vyzrazen.
Tím jsou zavázáni i autorizovaní nezávislí odborníci.
V České republice není žádné podobné opatření, ani opatření pro důvěrné zacházení se seznamem uchazečů.
Podle německých ustanovení nesmějí určovat kandidáty externí společnosti, ale mohou dávat návrhy zadavateli.
V České republice obdobný požadavek neexistuje.
Hlavní kontrolní zjištění
BRH
Počet zájemců
Kromě několika případů byl požadavek pro oslovení minimálního počtu uchazečů splněn.
Analýza téměř 7 000 zadání na stavby s hodnotou do národního limitu ukázala, že v případě omezených řízení zadavatelé vyzvali průměrně 6,6 potenciálních uchazečů a v případě přímého jednacího řízení v průměru 4,4 uchazeče.
Změna dodavatelů a regionální omezení
Zadavatelé zejména v oblasti výstavby budov neměnili okruh oslovených uchazečů, protože měli dobré zkušenosti s těmi, se kterými dosud spolupracovali.
THISsegmentISintentionallyLEFTblank
Zadavatelé argumentovali tím, že v případě neveřejného řízení mají zaručit, že osloví uchazeče, o jejichž vhodnosti se již předem ujistili.
Přestože nebyly důkazy pro nezákonné regionální restrikce, okruh uchazečů v neveřejném řízení zahrnoval větší část regionálních uchazečů, než bylo v případě veřejných řízení.
Zadavatelé to vysvětlovali nízkou výší zakázky v porovnání s veřejným řízením a vysokými náklady na cestu pro potenciální uchazeče.
Princip křížové kontroly a návrhy samostatně výdělečných odborníků
Zadavatelé většinou ignorovali povinnost změnit seznam uchazečů navržených samostatně výdělečnými odborníky.
Argumentovali zejména nedostatkem personálu, časovým tlakem nebo neodpovídající znalostí o vhodném uchazeči.
V mnoha případech ze záznamů nebylo patrné, kdo navrhl uchazeče, který byl požádán o účast v řízení.
Kontrola některých vzorků ukázala, že seznam potenciálních uchazečů byl vytvořen samostatně výdělečnými odborníky a zadavatelem byl přijat beze změn.
Zadavatelé se tak dostatečně nechránili před potenciální manipulací.
Důvěrnost zacházení se seznamy potencionálních uchazečů
U jednoho zadavatele byl veden seznam uchazečů pro pozvání do zadávacího řízení v databázi, ke které měli všichni zaměstnanci kdykoliv přístup.
To umožňovalo manipulaci či neautorizované prozrazení jmen předpokládaných nebo přijatých uchazečů, kteří se pak mohli dohodnout na ceně.
Dokumentace
Dokumentace uváděla důvody výběru uchazečů pouze v několika případech.
NKÚ
Kritéria pro výběr uchazečů
Při výstavbě silničního okruhu neměli zájemci informaci o tom, co z údajů o jejich kvalifikaci bude hodnoceno a jakým způsobem.
U akce související s rozvojem a modernizací vodních cest a přístavů v oznámení zadávacího řízení na účast v užším řízení nebyla stanovena kritéria omezení počtu uchazečů.
Všech osm uchazečů splnilo kvalifikační předpoklady, ale tím byl překročen počet, na který zadavatel omezil účast na zadávacím řízení.
Komise pak provedla výběr uchazečů metodou náhodného výběru – losováním, což bylo v té době legální.
Tento postup měl být jako kritérium uveden již v oznámení zadávacího řízení.
Shrnutí
S ohledem na vysoké riziko manipulace při výběru vítězného uchazeče v omezených zadávacích řízeních zavedly obě země speciální opatření pro zabránění nedovolenému omezování konkurence.
Německá pravidla omezují takovéto příležitosti k manipulacím pomocí tzv. křížové kontroly (zásada čtyř očí), pomocí zachování důvěrného charakteru seznamu uchazečů a pomocí zákazu činit návrhy na výběr uchazečů externím společnostem.
Česká pravidla směřují k tomu, aby potenciálním restrikcím s cílem manipulace bylo zabráněno hlavně neomezeným počtem uchazečů.
Kontrola nicméně zjistila, že část zmíněných pravidel nebyla v dostatečné míře uplatněna a že nepřípustnému omezení okruhu zájemců nebylo v některých případech zabráněno.
Zadavatelé jsou povinni kompletně eliminovat zmíněné nedostatky.
Podání nabídek
Fáze zadávacího řízení, v níž mohou potenciální uchazeči vypracovat nabídky na základě tendrové dokumentace, kterou obdrželi, začíná zveřejněním informace o zadávacím řízení a/nebo výzvou uchazečům.
Do data otevření obálek mohou případní uchazeči předkládat zadavateli své nabídky, a ucházet se tak o udělení zakázky.
Požadavky evropského práva a prevence korupce
Právo EU nepředepisuje zvláštní požadavky v této fázi zadávacího řízení.
Zadavatel musí postupovat podle národních předpisů upravujících tuto fázi řízení a zabránit potenciální manipulaci.
Uvedené předpisy se vztahují zejména k organizaci a kontrole.
Ustanovení německého a českého zadávacího práva
Stejná nebo podobná ustanovení
Platí princip, že tendrové dokumenty, na jejichž základě vyhotovují potenciální dodavatelé své nabídky, musí být vždy zaslány zadavatelem.
Projekční kanceláře, které jsou zainteresovány na řízení, by neměly tuto úlohu plnit.
Zadavatel se musí ujistit, že všichni kandidáti obdrželi během této fáze zadávacího řízení tytéž informace.
V případě nejasností v zadávací dokumentaci nebo vyvstávají-li další otázky, informace uchazečům může dodat pouze zadavatel.
Projekční kanceláře pověřené vypracováním zadávací dokumentace nemohou poskytovat žádné informace.
V průběhu celé této fáze musí být zabráněno jakémukoliv kontaktu mezi projekční kanceláří a uchazeči.
Ti musí zůstat v celém průběhu anonymní, protože umožnění kontaktu s nimi může nepříznivě ovlivnit soutěž.
Nabídky zaslané poštou nebo předložené přímo musí být předloženy v uzavřené obálce.
Elektronicky předkládané nabídky musí být zakódovány.
Odlišná ustanovení
V Německu může zadavatel pověřit pojištěné dodavatele externích služeb tiskem a rozesláním dokumentace, přičemž jejich zaměstnanci musí být zavázáni k dodržování mlčenlivosti.
V Německu musí být obdržené nabídky označeny s uvedením data obdržení a přímo a bezprostředně předány v původním stavu (zapečetěné) úředníkovi, který je pověřen jejich úschovou.
Tento pracovník nesmí být na zadávacím řízení nijak zainteresován.
Obdržené nabídky musí být uzamčeny až do data otevírání obálek.
V České republice jsou obdržené nabídky značeny pořadovým číslem.
Zadavatel vystavuje zprávu s údaji o soutěži včetně čísla nabídky a informace o vypracování nabídky a jejím obdržení.
Neexistují žádné zvláštní předpisy o úschově nabídek.
Hlavní kontrolní zjištění
BRH
BRH kontroloval zadání administrativní budovy.
Zasílání zadávací dokumentace
Kontrolovaní zadavatelé stavební správy rozesílali zadávací dokumentaci buď přímo, nebo pověřili jejím tiskem a distribucí externí firmu.
Samostatně výdělečně činné osoby žádnou dokumentaci neposílaly.
Informace poskytované uchazečům
U části zadávací dokumentace týkající se dotazování a získávání informací zadavatel nepostupoval podle pravidla pro oddělené plánování od zadávacího řízení.
V rozporu s příslušnými předpisy často v dokumentaci neuváděl jména svých kontaktních pracovníků, ale spíš pracovníky oddělení řízení projektu.
Některá oznámení při zadávacím řízení dokonce obsahovala jména firem nebo samostatně výdělečně činných osob, které se podílely na přípravě zadávací dokumentace.
V ojedinělých případech neobdrželi uchazeči, kteří vznášeli dotazy během zadávacího řízení, identické informace.
Označování nabídek
U zadavatelů byly všechny přijaté nabídky označeny razítkem a potvrzením o obdržení.
Nicméně v některých případech u jednacího řízení byly nabídky přijaty samostatně výdělečně činnými odborníky, čímž bylo porušeno pravidlo jedné stavby prevence korupce.
Custody of the tenders
Once marked, not all tenders were passed on directly and without delay to the official assigned to keep them in custody locked the tenders in a steel cabinet.
U jednoho zadavatele byly nabídky dočasně umístěny v otevřené přihrádce podatelny, ke které měli přístup všichni zaměstnanci.
Jiný zadavatel umístil schránku na chodbě bez stálého dozoru a část nabídek hozená do schránky tam zůstala přes noc.
Otvor schránky byl široký a nezabezpečený, a byl tak přístupný nejen zaměstnancům.
NKÚ
NKÚ nezjistil v této oblasti nedostatky.
Shrnutí
V obou zemích jsou stanovena pravidla, která mají zabránit kontaktům zejména mezi zainteresovanými společnostmi a projekčními kancelářemi, které spolupracují v zadávacím řízení, a to po dobu celého procesu.
Rovné zacházení je zajištěno zasláním stejných informací všem uchazečům.
Pro obdržení, úschovu a důvěrnost nabídek jsou vhodná pravidla pro zabránění manipulacím a korupci.
V Německu jsou příslušné požadavky poněkud více rozpracovány než v České republice.
V Německu nashromážděná kontrolní evidence prokázala v některých oblastech porušení pravidel.
Tyto nesrovnalosti mohou být snadno napraveny.
Otevírání obálek
Otevírání obálek
V průběhu otevírání obálek jsou nabídky, které dosud byly uzavřeny, otevřeny, jejich obsah je přečten a zveřejněn.
Doba, po kterou je uchazeč svojí nabídkou vázán, začíná okamžikem uplynutí lhůty pro předložení obálek nebo jejich otevřením a končí termínem určeným zadavatelem.
Požadavky evropského práva a prevence korupce
Evropská legislativa neobsahuje žádná specifická ustanovení pojednávající o otevírání obálek.
Národní práva a předpisy nicméně obsahují rozsáhlé požadavky na ochranu nabídek i konkurence během této citlivé fáze celého zadávacího řízení.
Principy „více očí“, transparentnosti a důvěryhodnosti procesu otevírání obálek mají sloužit k zabránění manipulacím a úpravám již jednou předložených nabídek.
Ustanovení německého a českého zadávacího práva
Stejná nebo podobná ustanovení
Otevírání obálek musí být prováděno několika osobami, které jmenuje zadavatel.
Shoda s principem „více očí“ má zabránit jednotlivcům ve skryté manipulaci s nabídkami.
Uchazeči mohou být přítomni při otevírání obálek.
Při otevírání musí být všechny obálky pokládány před předsedu komise a jsou otevírány jedna po druhé.
Pozdě obdržené nabídky nesmí být brány v potaz.
Pro zajištění transparentnosti při otevírání obálek musí být tato fáze včetně závěrů (výsledků) písemně zaznamenána. V záznamu musí být mimo jiné jména uchazečů a nabídnuté ceny.
Zápis musí být přečten a podepsán vedoucím skupiny.
Zápis může být podepsán i přítomnými uchazeči.
Odlišná ustanovení
V České republice je pro otevírání obálek zřizována komise.
Účast nezávislých odborníků se připouští.
Členové komise mohou být pověřeni projednáváním i v následných fázích řízení, tj. hodnocením nabídek.
V Německu se otevírání obálek odehrává za přítomnosti vedoucího a zapisovatele.
Vedoucí musí být zaměstnancem zadavatele.
Vedoucí a v případě pozemního stavitelství i zapisovatel nesmějí být účastníky přípravné fáze (tvorba zadávací dokumentace), nesmějí rozhodovat o udělení zakázky a nesmějí být členy při následném zpracovávání (řízení) zakázky.
Německé předpisy požadují, aby zápis z otevírání obálek obsahoval nejen nabídkové ceny, ale i veškeré informace o slevách a zvláštních (neobvyklých) příznacích, např. poškozené obálky při obdržení nebo pozdě došlé nabídky.
V České republice musí být v pořízeném zápisu kromě nabídkových cen i údaj o jazyce nabídky a podpisovém zmocnění uchazeče.
Německé předpisy požadují, aby veškeré části otevíraných obálek byly označeny, aby se tak zabránilo následným změnám.
Nabídky, zpravidla označené formou perforace s uvedením data, musí být drženy po skončení otevírání obálek jako důvěrné (tajné) a mohou být zpřístupněny pouze osobám, které je dále zpracovávají.
Podobná opatření v České republice neexistují.
Pokud je v České republice obdržena jediná nabídka, nesmí být obálka otevřena a uchazeč o tom musí být bezodkladně vyrozuměn.
V Německu tuto úpravu nemají, a pokud je přijata jediná nabídka, je otevřena a hodnocena.
Hlavní kontrolní zjištění
BRH
Princip křížové kontroly
Během otvírání obálek zadavatelé dodržovali zásadu čtyř oči.
Vždy byli přítomni vedoucí a zapisovatel, kterému nebyla určena jiná role.
V ojedinělých případech však u malých jednacích řízení fyzické osoby otevřely nabídky, které jim byly zaslány, a to bez účasti zadavatele.
Průběh otvírání obálek 
ápisy z otevírání obálek nedokumentovaly vždy průběh.
V některých případech nebyly označeny nabídky podané pozdě a v některých případech chyběly podpisy.
Označování došlých nabídek
Zadavatelé označovali nabídky perforací s datem, což bylo v souladu s požadavky.
Někteří z nich v minulosti označovali nabídky nesprávně, ale po upozornění BRH změnili praxi.
THISsegmentISintentionallyLEFTblank
NKÚ
Lhůta pro doručení nabídek
Při opravách silnic byla u jedné akce nabídka uchazeče předána zadavateli s měsíčním zpožděním, a ten ji přesto přijal.
Shrnutí
Podstatné části ustanovení při otevírání obálek jsou v obou zemích identické s ohledem na princip „více očí“ a princip transparentnosti, a tudíž umožňují podstatně omezit riziko korupce a manipulace.
Německá pravidla jsou komplexnější v porovnání s Českou republikou, především pak požadavky na přesnou dokumentaci postupu.
Značení, bezpečné uchovávání a respektování důvěrného charakteru nabídek podstatně omezují možnost následných změn v předložených nabídkách.
Navíc nesmějí pracovníci zodpovědní za otevírání obálek vykonávat žádné jiné činnosti spojené se zakázkou, která má být udělena.
Zjištění i přes odhalení některých nesrovnalostí potvrzují, že pravidla pro otevírání obálek jsou v převážné míře uplatňována.
Posuzování a hodnocení nabídek
Zadavatel musí přezkoumat a vyhodnotit nabídky obdržené ve stanovené lhůtě.
Zároveň musí udělit zakázku tomu uchazeči, který v nabídce nejlépe splňuje kritéria pro zadání zakázky.
Požadavky evropského práva a prevence korupce
Právo EU stanovuje proces posuzování a hodnocení nabídek v několika krocích:
Prvním krokem se prověřuje vhodnost uchazečů.
Ti musí mít dobrou ekonomickou a finanční pozici a požadované profesní a technické znalosti a schopnosti.
Uchazeči, kteří byli někdy pravomocně odsouzeni za úplatkářství nebo defraudaci, musí být vždy ze zadávacích řízení vyloučeni.
Nabídky nevyloučených uchazečů musejí být hodnoceny z hlediska početní správnosti, technické vhodnosti a hodnoty za peníze na základě dříve zveřejněných zadávacích kritérií.
Zadavatel musí určit ekonomicky nejpříznivější nabídku a obzvlášť prověřit všechny výrazně nízké cenové nabídky.
Přezkoumání a zhodnocení je zvlášť citlivé a náchylné k manipulaci.
Uchazeči mohou být například vyloučeni bez oprávněného důvodu, nebo nabídky, které nesplňují požadavky, mohou být ponechány v soutěži.
Výsledek hodnocení může být nesprávně ovlivněn upřednostněním některého uchazeče nebo jeho znevýhodněním, čímž může být zabráněno výběru ekonomicky nejvýhodnější nabídky.
Zadavatel musí proto přijmout zvláštní opatření při výběru osob začleněných do procesu a musí se ujistit, že splňují požadavky na bezúhonnost a technické znalosti.
Také se musí ujistit, že celý proces a přijatá rozhodnutí jsou transparentní a věrohodné.
Ustanovení německého a českého zadávacího práva
Stejná nebo podobná ustanovení
Shodně s požadavky EU vyžadují příslušná ustanovení v obou zemích přezkoumání a hodnocení nabídek v postupných krocích.
Během hodnocení nesmějí být měněny požadavky na doložení vhodnosti uchazečů, hodnoticí kritéria a jejich váhy uvedené v oznámení nebo v zadávací dokumentaci.
Kritéria stanovená pro hodnocení vhodnosti uchazečů nemohou být dále použita.
Další hodnocení může být provedeno pouze na základě hodnoticích kritérií.
Předložené nabídky musí být nejprve prozkoumány z formálního hlediska, zda jsou kompletní nebo nezahrnují-li podezřelé prvky, které by mohly vybízet k manipulaci.
Pokud jsou uchazeči z dalšího přezkoumávání a hodnocení jimi podaných nabídek vyloučeni, musejí o tom být neprodleně informováni.
Pokud je následkem hodnocení nabídek zjištění neúměrně nízké nabídkové ceny, musí být dána dotčenému uchazeči možnost situaci komentovat před případným vyřazením jeho nabídky.
Důvody pro rozhodnutí musí být transparentně zdokumentovány.
Odlišná ustanovení
V Německu uchazeči musí zachovávat mlčenlivost a hodnocení nabídek se mohou zúčastnit jen oprávněné osoby.
Matematickou přesnost nabídek může přezkoumat pouze zadavatel.
Hodnocením mohou být pověřeni pouze zaměstnanci, kteří nejsou začleněni do rozhodovací fáze výběru dodavatele nebo do fáze realizace projektu.
Neexistují žádná přesná ustanovení o tom, kdo může provádět další přezkumy a hodnocení.
Pokud jsou přezkoumáním a vyhodnocením nabídek pověřeny externí společnosti, musí si uvědomovat, že nabídky jsou důvěrné, a čestně tento fakt respektovat.
Mohou zadavateli pouze dávat návrhy na rozhodnutí.
V České republice musí být nabídky přezkoumány a vyhodnoceny komisí, jmenovanou zadavatelem, která vypracuje zprávu s návrhem uzavření smlouvy.
Nicméně v obou zemích konečné rozhodnutí závisí na zadavateli.
Pokud jsou v Německu doklady a prohlášení vyžadovaná v souvislosti s předkládáním nabídek nekompletní, dotčení uchazeči musí následně předložit požadované doklady do šesti dnů.
THISsegmentISintentionallyLEFTblank
Pokud uchazeči nedostojí této povinnosti, jejich nabídky musí být vyloučeny.
V České republice může zadavatel rozhodnout, zda dá uchazeči příležitost doplnit chybějící dokumenty.
Když je uchazeč nedoloží, musí být vyloučen.
V Německu je nutno přezkoumávat nejen celkovou cenu, ale také jednotkové ceny.
Pokud cenová struktura nabídky ukazuje, že ceny za části celkového projektu byly odhadnuty neúměrně vysoko nebo nízko, uchazeči musejí být požádáni o vysvětlení.
Pokud vysvětlení nepodají a pokud zadavatel může prokázat, že nabídka obsahuje vyrovnávací ceny, musejí být takovéto nabídky vyloučeny.
To má zabránit uchazečům předkládání cenových kalkulací na základě předpokladu, že u jednotlivých částí celkového projektu budou činěny podstatné kvantitativní změny, což může vést k výraznému nárůstu nákladů na projekt.
V České republice se hodnotí celková cena díla a ceny jednotlivých částí nejsou detailně zkoumány.
Kompenzace ocenění nejsou důvodem pro vyloučení nabídky.
V Německu nemůže být udělena zakázka uchazeči, který nabídne neúměrně vysokou nebo nízkou cenu.
Pokud se jedna nebo několik nabídek cenově liší o 10 % nebo více oproti ceně odhadované zadavatelem anebo oproti ostatním nabídkám, uchazeči musejí prokázat, že jejich nabídka byla věrohodně a přesvědčivě zkalkulována.
Pokud toho nejsou schopni, měl by je zadavatel vyloučit.
V České republice může být zadávací řízení po cenovém přezkoumání zrušeno tehdy, pokud byly obdrženy jen nabídky s neúměrně nízkými cenami a uchazeči tyto ceny nezdůvodnili.
Pokud je cena nabídky podstatně vyšší než odhad zadavatele, není to důvodem pro odmítnutí zadat dotčenému uchazeči zakázku (na rozdíl od německého zadávacího práva).
Pokud existuje v Německu podezření na jednání, které má omezit konkurenci, zadavatel je povinen tuto skutečnost neprodleně hlásit příslušnému nadřízenému orgánu.
Ten musí rozhodnout o dalším postupu a o tom, je-li na místě informovat antimonopolní úřad nebo orgány činné v trestním řízení.
Dále musí schválit (např. když kontrakt převyšuje 50 000 € a zakázka nebyla udělena uchazeči s nejnižší nabídkou), zda bude zakázka udělena při projednávání kontraktu nebo zda bude zadávací řízení zrušeno.
Česká pravidla tuto oblast neupravují.
Hlavní kontrolní zjištění
BRH
Prověřování vhodnosti a zadávací kritéria
Většina prověřovaných zadávacích řízení byla v souladu s relevantními požadavky.
V případě některých doporučení potenciálních dodavatelů, učiněných samostatně výdělečně činnými osobami, nekontrolovali sami zadavatelé vhodnost uchazečů.
THISsegmentISintentionallyLEFTblank
V některých případech zadávacích řízení nebyla předložena dostatečná dokumentace o tom, zda při volbě bral zadavatel v úvahu veškerá zveřejněná hodnoticí kritéria nebo zda rozhodnutí o výběru bylo založeno pouze na kritériu ceny.
Výběr zainteresovaných osob a důvěrnost nabídek
Někteří zadavatelé využívali služby neautorizovaných osob, například samostatně výdělečných činných osob nebo zaměstnanců stavebních úřadů.
Ti byli začleněni do plánovacího nebo implementačního procesu stavebních projektů, vykonávali funkce, jež měly být zastávány výhradně zadavatelem.
Zadavatelé se snažili opodstatnit tento fakt svými nedostatečnými lidskými zdroji v daném sektoru.
V některých případech využívali samostatně výdělečně činné profesionály k přezkoumání nabídek služeb osob, které nebyly formálně vázány zachovávat důvěrnost nabídek a provádět s řádnou péčí plnění svých závazků plynoucích z kontraktu.
Co se týče zadavatelů, zpravidla neexistovala průkazná evidence o tom, zda nabídky v úschově samostatně výdělečně činných odborníků byly dostupné pouze určeným osobám.
Přezkoumání a matematická kontrola nabídek
Někteří zadavatelé předali otevřené obálky k dalšímu prověření samostatně výdělečně činným odborníkům, aniž by nejprve provedli předepsané prověření nabídek a matematické přezkoumání a aniž by zdokumentovali výsledky těchto prověření.
V případě jakéhokoliv úmyslu manipulace mohly třetí strany činit změny v nabídkách, které nemohly být identifikovány zadavatelem.
Prověřování písemností odhalilo řadu případů, kdy neobvyklé prvky v nabídkách nebyly adekvátně označeny nebo kdy chyběly údaje o cenách a výrobcích.
Výkonnostní audity
Vzorová kontrola jednoho zadavatele odhalila, že v 75 % případů zadávacích řízení se nejvýhodnější nabídky odchylovaly o více než 10 % od předem odhadovaných nákladů.
Jedno z dvaceti zadávacích řízení bylo zrušeno z důvodu neodpovídajících nabídkových cen.
V mnoha případech chyběla evidence nebo dostatečná dokumentace o prověřování nabídek nebo o jednáních s uchazeči za účelem dalšího vyjasňování.
V mnoha případech rovněž chyběly detailní informace např. o jednotkových cenách nejdůležitějších fakturovaných položek.
Jako důvod odchylek byly často uváděny změny tržních cen nebo zvýšení materiálových nákladů.
Zadavatelé se bránili, že identifikace a prokazování vyrovnávacích cen je obtížné.
V případě jedné výzvy pro podání nabídek, učiněné subjektem mimo okruh běžných zadavatelů, byla nabídnuta o 66 % nižší cena ve srovnání s původním odhadem nákladů.
Údaje o bližším prověřování nákladovosti nebo o zjišťování důvodů odchylek nebyly zaznamenány.
Při vyjasňování této otázky nenašel zadavatel žádný náznak cenového dumpingu u uchazeče, jemuž by byla zakázka eventuálně udělena.
Nebylo tedy vyjasněno, zda původní odhad nákladů byl přemrštěný, nebo zda nabídnutá cena byla příliš nízká.
Později ohodnotil zadavatel tohoto uchazeče jako „nízkonákladovou společnost“, která nebyla schopna dostát ani kvalitativním požadavkům, ani termínům.
V jiném zadávacím řízení udělil zadavatel zakázku uchazeči, jehož cena byla o 35 % vyšší neži původní odhad nákladů.
Zadavatel nezrušil zadávací řízení a uváděl neopodstatněný argument, že u zmíněného uchazeče se dalo předpokládat, že stanovení svých cen nezaložil na neúměrně vysokých nákladech.
Podezření na nesrovnalosti
U jednoho zadavatele byly shledány dva případy nesrovnalostí, a ty byly nahlášeny firmě, která zodpovídala za technický dozor.
V jednom zadávacím řízení předložili dva uchazeči nabídky obsahující identickou cenovou kalkulaci, což přimělo zadavatele k vyloučení obou nabídek.
Kontroly neprokázaly žádné podstatné nedostatky v uplatňování dalších ustanovení.
NKÚ
Ověření vhodnosti
U mnoha stavebních akcí, jako jsou např. univerzitní budovy, silnice a železnice, zadavatelé nevyloučili uchazeče o veřejnou zakázku z účasti v zadávacím řízení, přestože nesplnili požadavky zadavatele uvedené v zadávacích podmínkách, nebo nedoložili kvalifikaci v požadovaném rozsahu, nebo naopak jeden zadavatel nedokázal doložit či vysvětlit důvod vyřazení zájemce, který požadavky splňoval.
Hodnocení
U stavby čistírny odpadních vod byla sice jednotlivá hodnoticí kritéria zadávacího řízení na zhotovitele stavby stanovena, ale zadavatel je v průběhu řízení nerespektoval.
U akce v oblasti rozvoje železniční infrastruktury nebyly stanoveny při zahájení řízení váhy hodnoticích kritérií při zadání zakázky, ale až na začátku hodnocení.
U projektu oprav pozemních komunikací nebylo hodnocení kritéria „zkrácení doby výstavby“ provedeno správně.
U uchazečů na druhém a třetím místě bylo při hodnocení nesprávně uvedeno větší zkrácení doby výstavby, než bylo uvedeno v jejich nabídkách.
Dokumentace důvodů výběru uchazeče
Zadavatel u tří akcí spojených s podporou bydlení nedoložil, na základě jakých kritérií posoudil přijaté nabídky a jakým způsobem vybral nejvhodnější z nich.
Správnost výběru dodavatelů zakázek malého rozsahu spojených s výstavbou silničního okruhu s předpokládanou cenou do 500 tis.
Kč nebylo možné ověřit, neboť dodavatelé byli vybíráni pouze na základě telefonických konzultací o ceně a termínu plnění, doklady o těchto jednáních však nebyly vyhotovovány.
Shrnutí
V obou zemích odpovídají pravidla pro ověřování a hodnocení nabídek požadavkům EU.
Liší se nicméně s ohledem na konkrétní kroky řízení a výběr jednotlivců v řízení zahrnutých.
Na rozdíl od České republiky se v Německu tyto kroky zadávacího procesu řídí přísnějšími a detailnějšími požadavky, především co se týče uplatňování křížového principu a ochrany nabídek.
Totéž platí u pravidel pro ověřování patřičnosti nabízených cen.
V obou zemích bylo v některých případech kontrol zjištěno, že podstatné kroky procesu při ověřování a hodnocení nabídek nebyly vůbec dokumentovány a pokud ano, pak jen částečně.
Absence kontrolních nástrojů a transparentnosti při přijímání rozhodnutí během přezkoumávání a hodnocení nabídek umožňuje manipulaci.
Kontroly prokázaly vážné závady, jako předávání nabídek třetím stranám bez předchozího náležitého prověření a zdokumentování nabídek zadavatelem.
Pokud zadavatelé pověří třetí stranu výkonem funkcí spojených s prověřováním a hodnocením nabídek, jsou nezbytná odpovídající opatření a zvýšená kontrola opatření proti zvýšené možnosti manipulace.
Při kontrole oprávněnosti cen nevyužívali kontrolovaní němečtí zadavatelé ve všech případech kompletní sadu dostupných nástrojů a nezabývali se vlastní strukturou cen.
V České republice byly zjištěny nedostatky v hodnocení vhodnosti nabídek a použití hodnoticích kritérií.
Dokončení zadávacího řízení
Po přezkoumání a hodnocení nabídek je zadávací proces završen udělením zakázky nebo zrušením řízení.
Požadavky evropského práva a prevence korupce
V případě evropského řízení musí být všichni uchazeči předem informováni o rozhodnutí o udělení zakázky.
Dodavatelé mají příležitost přezkoumat přijaté rozhodnutí v limitované lhůtě 10 nebo 15 dnů a požadovat jeho přezkoumání, pokud je to na místě.
THISsegmentISintentionallyLEFTblank
Lhůta 10 dnů se vztahuje na elektronické podání a 15 dnů na ostatní podání.
Kontrakt nesmí být uzavřen před uplynutím této lhůty nebo před rozhodnutím přezkumného řízení.
Pokud přezkumný orgán odmítne stížnost a potvrdí rozhodnutí, kandidátům a uchazečům musí být dána možnost nechat přezkoumat korektnost uplatnění zadávacího práva nezávislým soudem.
Toto opatření zajišťuje, že žádný zadavatel nebude moci obcházet právní ochranu dodavatelů rychlou realizací rozhodnutí zadávacího řízení.
Zadavatel musí průběh řízení náležitě zdokumentovat.
Ustanovení německého a českého zadávacího práva
Stejná nebo podobná ustanovení
Obě země implementovaly o informačních povinnostech řízení.
V obou zemích spočívá konečné rozhodnutí o výsledku zadávacího řízení na zadavateli.
Ten se ovšem nemůže svévolně odchýlit od výsledků řádně provedeného prověření a hodnocení.
Zadavatel má uzavřít smlouvu ve stanovené době.
Důvodem je skutečnost, že uchazeč po uplynutí této lhůty není vázán svou nabídkou.
Obsah kontraktu se nesmí odchylovat od vítězné nabídky.
Neúspěšní uchazeči mají být o výsledku včas informováni s uvedením důvodu, proč jejich nabídka nebyla akceptována.
Zrušení zadávacího řízení je přípustné pouze při splnění určitých podmínek, např. pokud ceny v nabídkách neodpovídají specifikacím.
Odlišná ustanovení
V České republice se povinná čekací doba před uzavřením smlouvy 10 nebo 15 dnů vztahuje na evropské i národní řízení.
V Německu se ekvivalentní ustanovení vztahuje pouze na evropská řízení.
Ve všech ostatních řízeních v Německu nemohou být uchazeči informováni o udělení zakázky před rozhodnutím o jejím ustanovení EU a přezkumném udělení.
V České republice musí být zadávací řízení zrušeno v případě, že byla obdržena jediná nabídka nebo jen jediná nabídka splňovala požadavky pro její zvážení a ohodnocení.
V Německu musí být zakázka udělena, i když byla obdržena jediná nabídka, a to za předpokladu, že tato nabídka splňuje podmínky stanovené v zadávací dokumentaci a je nákladově efektivní.
Hlavní kontrolní zjištění
BRH
Kontrolami bylo shledáno jen málo nesrovnalostí při dokončování kontrolovaných zadávacích procesů.
V některých případech evropských řízení obdržely společnosti zmocňující dopisy před vypršením oznamovací lhůty, což může kontrakt zneplatnit.
Rovněž v několika případech otevřených řízení obsahovaly zmocňující dopisy modifikace neslučitelné s obsahem tendru, např. nové lhůty.
V některých případech nesplnili zadavatelé lhůty pro udělení zakázky.
V jednom otevřeném řízení vybral zadavatel druhou nejvýhodnější nabídku, protože uchazeč nabízející cenu o více než 50 % nižší si již nepřál splnit kontrakt za původně nabízenou cenu.
NKÚ
Při rekonstrukci a výstavbě vysoké školy zadavatel v jednom případě neuzavřel se zhotovitelem smlouvu o dílo v souladu s návrhem smlouvy obsaženým v nabídce vybraného uchazeče.
U některých akcí oprav a údržby pozemních komunikací, výstavby dálnice a silničního okruhu byly smlouvy uzavřeny později, než stanoví zákon.
U stavebních úprav v bývalých vojenských újezdech zadavatel odeslal oznámení o výběru nejvhodnější nabídky všem uchazečům až po uplynutí zákonné lhůty.
Shrnutí
Obě země implementovaly předpisy EU týkající se ukončení zadávacího řízení.
Právní ochrana neúspěšných kandidátů přispívá k omezování korupce.
Český zákon o veřejných zakázkách zahrnuje institut právní ochrany i v případech zakázek pod limity EU.
V obou zemích bylo zjištěno, že byl překračován omezený časový limit pro uzavření smlouvy.
To může způsobovat nepříznivé ekonomické následky a zvyšovat riziko manipulace.
V budoucnu by měli zadavatelé takovéto nedostatky při uzavírání zadávacího řízení eliminovat.
Dokumentace, notifikace, informační povinnosti
Proces zadávacího řízení se všemi svými jednotlivými fázemi, relevantními zjištěními a rozhodnutími včetně příslušných zdůvodnění musí být transparentním způsobem dokumentován.
Dokončení zadávacího řízení na evropské úrovni musí být publikováno.
Údaje o zadávacích řízeních jsou shrnuty ve statistikách EU.
Požadavky evropského práva a prevence korupce
Povinnost dokumentovat zadávací řízení je ve shodě se základním požadavkem zásady transparentnosti, uplatňovaným na úrovni celé EU.
Pouze řádná a časově relevantní dokumentace o rozhodování a zdůvodňování dává záruku transparentnosti v procesu zadávacího řízení, a především zaručuje efektivní právní ochranu zájmů každého uchazeče v případech, kdy hodnota zakázky přesahuje evropské limity.
Náležitá dokumentace je rovněž podstatnou součástí protikorupčních opatření, neboť povinnost podrobného zdůvodňování jednotlivých rozhodnutí a jejich opodstatněnost významně snižuje prostor pro manipulaci.
V případech evropských zadávacích řízení musí zadavatel oznámit jejich završení Úřadu pro publikace EU (EU’s Office of Official Publications) do 48 dní od data udělení zakázky.
Úřad publikuje notifikaci v Úředním věstníku EU a i tím je plněn požadavek transparentnosti.
Zadavatel musí shrnout podstatné údaje o svých zadávacích řízeních a sdělit je Evropské komisi prostřednictvím příslušných národních ministerstev.
Na tomto základě vydává Evropská komise roční statistiky, které umožňují získat přehled o vývoji jednotného trhu v oblasti stavitelství.
Ustanovení německého a českého zadávacího práva
Stejná nebo podobná ustanovení
Obě země beze zbytku transponovaly do svých národních legislativ ustanovení evropského zákona o dokumentačních a notifikačních povinnostech.
Ustanovení týkající se dokumentace a notifikace pro účely evropských statistik jsou v obou zemích téměř shodná.
Odlišná ustanovení
V České republice se povinnost oznamovat zadání zakázky nevztahuje pouze na evropská řízení, ale i na národní zadávací řízení.
Lhůta pro oznámení je pouze 15 dní od uzavření smlouvy.
V Německu se povinnost oznamování zadávacích řízení, vedle těch, které jsou povinné na základě evropského práva, vztahuje pouze na omezená řízení přesahující limit 25 tis. € (625 tis. Kč) a přímá řízení přesahující limit 15 tis. € (375 tis. Kč) včetně DPH.
Pod tento limit jsou informováni jen účastníci řízení.
Hlavní kontrolní zjištění
BRH
Dokumentace
Velké množství zadání nebylo úplně zdokumentováno.
Oznámení neobsahovalo všechny potřebné informace, např. důvody specifikací dodávek a národní pravidla.
V případě jednoho řízení zadavatel nevysvětlil, proč uzavřel kontrakt s uchazečem, jehož nabídka neobsahovala povinné náležitosti.
V několika případech chyběly také některé požadované záznamy.
Zveřejnění udělení zakázky
V případě některých evropských řízení zadavatel chyboval ve zveřejnění oznámení.
V případě několika zadání chyběly důkazy o zveřejnění oznámení.
Oznamovací povinnost
Statisticky prověřené soubory zahrnovaly požadované minimum informací a byly vytvořeny a posílány včas.
Předběžná transparentnost
Ve většině případů zadavatel zveřejnil informace o výsledku kontraktu.
V případě jednoho zadavatele informace o kontraktu nebyly zveřejněny z důvodu chyby v komunikaci.
Zadavateli trvalo půl roku, než si chyby všiml.
V důsledku toho nebyl výsledek řízení zveřejněn během této doby.
NKÚ
Dokumentace
U akcí souvisejících s pořádáním velké sportovní události byly zjištěny značné nedostatky v dokumentaci o průběhu zadávacího řízení jako např. nesprávné údaje o nabídkových cenách v protokolech z jednání hodnoticí komise.
Navíc některé dokumenty o otevírání obálek nebyly podepsány.
Zveřejnění udělení zakázky
V přípravě oprav a údržby komunikací, výstavby dálnice a silničního okruhu byla oznámení o zadání veřejné zakázky odeslána po termínu, popřípadě nebyla zveřejněna.
Shrnutí
Ustanovení o dokumentaci a oznamovacích a notifikačních povinnostech zahrnují evropské požadavky a jsou v obou zemích téměř shodná.
To všeobecně zajišťuje transparentnost zadávacích řízení a konečného výběru.
České oznamovací povinnosti jsou poněkud přísnější ve srovnání s německými.
Kontroly odhalily nedostatky podstatnou měrou snižující hodnotu dokumentace jako prostředku prevence korupce.
THISsegmentISintentionallyLEFTblank
Zadavatelé by měli nadále posilovat transparentnost svých zadávacích řízení a v plné míře dostát oznamovacím a notifikačním požadavkům.
Souhrnné hodnocení a doporučení
Paralelní kontroly NKÚ a BRH byly zaměřeny na dvě oblasti, které jsou pro proces zadávání veřejných zakázek podstatné jak v České republice, tak v Německu, a to aplikace zadávacího práva EU a prevence korupce.
Legislativa EU dává příležitost mezinárodní konkurenci v rámci EU s cílem vytvoření jednotného evropského trhu.
Cílem opatření směřujících k prevenci korupce není pouze vyhnout se jí nebo ji alespoň omezit, ale zároveň zabránit finančním škodám a možným ztrátám důvěry v integritu vlády.
Shledaná kontrolní zjištění obou kontrolních institucí – NKÚ a BRH – s ohledem na aplikaci zadávacího práva obou zemí a srovnání jeho příslušných ustanovení dávají vnitřní pohled na společné a odlišné prvky, které mohou být oběma zemím nápomocny v dalším vývoji a aplikaci tohoto práva.
Aplikace zadávacího práva EU
Obě země transponovaly právo EU týkající se zadávání veřejných zakázek, do svých národních legislativ.
V obou zemích tak existuje důležitá společná základna pro zadávání veřejných zakázek a naplnění základních požadavků v oblasti: konkurence; rovného zacházení se zájemci; transparentnosti zadávacích řízení.
Zadavatelé posilují tyto požadavky částečně velmi rozsáhlými opatřeními.
Česká republika vztáhla ustanovení o veřejných zakázkách vyžadující evropské řízení i na řízení, která jsou pod limity EU, a řídí se tudíž národní legislativou.
Kontroly nicméně prokázaly, že zadavatelé nejsou vždy plně v souladu se všemi relevantními ustanoveními požadavků EU.
Němečtí zadavatelé by měli pokračovat ve zlepšování kvality svých zadávacích řízení, aby eliminovali zmiňované nesrovnalosti s přihlédnutím k implementaci požadavků EU.
V České republice byla kontrolami identifikována rizika ovlivňující hospodárnost a dosažení hodnoty za peníze.
Jedná se zejména o neúplné vymezení předmětu veřejné zakázky, které mělo za následek dodatečné práce, které byly často zadávány v rozporu se zákonem, nedostatečné vymezení předpokládané ceny a dále o požadované kvalifikační předpoklady zužující možný okruh uchazečů a tím snižující konkurenci zejména v oblasti dopravních staveb.
Prevence korupce
Společné kontroly neměly za cíl odhalit případy korupce.
Důvodem bylo, že BRH i NKÚ k tomu nemají dostatečné nástroje.
Mohou nicméně prověřit, zda příslušné orgány obou zemí přijímají opatření k omezení korupce a manipulace při zadávání veřejných zakázek a jak jsou tato opatření aplikována.
Co se týče prevence korupce, obě země se zaměřily na odlišné aspekty.
Německá ustanovení především dávají prostor široké a neomezené konkurenci, transparentnosti a kontrolám jako ústřednímu prvku prevence korupce.
České předpisy sledují především posílení transparentnosti zadávacích řízení.
BRH
V Německu existují všeobecné zásady prevence korupce, které se vztahují na celou spolkovou administrativu.
Tyto zásady byly rovněž včleněny mezi požadavky na zadávání veřejných zakázek a byly přijaty, aby vyhověly specifickým potřebám těchto zadávání.
Příslušná ustanovení specifikují, občas i velmi precizně, způsoby vyhovění požadavkům na prevenci korupce v průběhu zadávacího řízení a na výběr osob v něm začleněných.
Podle názoru BRH je princip preference otevřených zadávacích řízení a výzev k účasti obzvlášť vhodným nástrojem podstatného omezení rizika korupce při zadávání veřejných zakázek, zatímco omezení konkurence zvyšuje riziko manipulace.
Analýza rizik a adekvátní kontroly (zvláště princip křížové kontroly), požadavky týkající se transparentnosti, dokumentace zadávacího řízení a různá organizační opatření jsou rovněž efektivním mechanismem pro zabránění korupce a manipulace.
BRH proto necítí potřebu podstatných změn současných ustanovení, která musejí veřejné instituce při zadávání veřejných zakázek dodržovat.
Protikorupční opatření se v široké míře uplatňují v praxi.
Nesrovnalosti, shledané v některých oblastech, zdůraznily slabiny při dodržování některých požadavků.
Proto by zadavatelé měli poskytovat svým zaměstnancům další vzdělávání, a obeznamovat je tak s protikorupčními požadavky a dále zvyšovat jejich povědomí v této oblasti.
Významná část odhalených slabých míst se vztahuje na aktivity, které stavební administrativa delegovala na soukromé podnikatele.
Absence adekvátních kontrol při delegování pravomocí nicméně zvyšuje riziko jejich zneužití.
Činnosti náchylné k manipulaci a korupci by tedy měly být přenášeny na třetí strany pouze tehdy, může-li administrativa zaručit dostatečný stupeň ochrany proti neoprávněným zásahům.
NKÚ
V České republice byly na vládní úrovni přijaty protikorupční strategie, které se významným způsobem dotýkají i oblasti zadávání veřejných zakázek.
Kontrolní akce NKÚ proběhly v období, kdy došlo k realizaci jedné z nejdůležitějších částí této strategie, a to významné změně zákona o veřejných zakázkách a přijetí navazujících prováděcích předpisů.
Přijatá strategie a nové zákonné předpisy mohou být účinné kroky ke zlepšení stavu.
Podle nových předpisů zadavatel například musí odůvodnit účelnost veřejné zakázky, stanovení předpokládané hodnoty veřejné zakázky, přiměřenost požadavků na kvalifikační předpoklady, stanovení základních hodnoticích kritérií a způsob hodnocení nabídek a vše řádně zdokladovat a zveřejnit.
Doporučení
Celkově má NKÚ i BRH příznivé mínění o způsobech implementace požadavků EU.
Jejich široké uplatňování v praxi potvrdilo, že požadavky EU na konkurenci, rovné zacházení a transparentnost tvoří vhodnou základnu pro zadávání veřejných zakázek v rámci EU.
Nadnárodní model, zavedený v EU, může také sloužit jako základna pro podobné projekty zaměřené na usnadňování a podporu mezinárodní konkurence.
S přihlédnutím k velkému potenciálu materiálních i nehmotných škod vzniklých jako důsledek manipulace a korupce ve spojitosti se zadáváním veřejných zakázek trvají BRH i NKÚ na tom, že je povinností zadavatelů pokračovat v opatřeních proti korupci a manipulaci a zlepšovat je tam, kde je to jen možné.
Obzvlášť organizační struktury a procesy zadávacích řízení by měly být nepřetržitě monitorovány z hlediska slabin a rizik, aby bylo možno identifikovat potřebu opravných kroků a vhodně na ni reagovat.
V porovnání s praxí v Německu vyplynulo, že by se v České republice měl zvýšit podíl otevřených zadávacích řízení, které dávají prostor konkurenci a podstatně snižují možnost korupčního chování.
Pozitivní dopad na dosaženou cenu může mít i zadávání zakázek po částech v případech, kdy je to přípustné a pro zadavatele vhodné. Vyšší počet uchazečů vytváří tlak na dosaženou cenu.
Vliv na průběh zadávacího řízení má i zajištění jeho organizace.
V Německu ji zajišťují speciální státní organizace, zatímco v České republice ji s výjimkou dopravních staveb, organizují ústřední orgány samy nebo prostřednictvím smluvních organizací.
NKÚ i BRH si přejí dále rozvíjet poznatky při své práci tam, kde je to na místě, a řešit je se svým parlamentem a vládou i nad rámec svého společného projektu.
Navíc jsou přesvědčeny, že zásady zadávacího práva a jejich implementace, jak jsou popsány v této zprávě, budou předmětem zájmu i na úrovni Mezinárodní organizace nejvyšších kontrolních institucí (INTOSAI), neboť zmíněné principy a zjištění mají obecnou důležitost pro efektivní potírání korupce a pro záruku, že veřejné zakázky jsou zadávány v režimu dobře fungující a čestné konkurence a že je dosahováno hodnoty za peníze.
Přílohy
